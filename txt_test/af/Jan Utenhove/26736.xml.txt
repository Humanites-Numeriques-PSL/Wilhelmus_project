 Den dwaes die spreckt, daer is gheen God, In syn ghe-moet end leuen. Sy syn gheschent doer schand end spot Tot goet gheensins begheuen. De Heer sach op der menschen kint, Of yemandt God socht, end versint. Sy syn all af gheuallen, Gans onnut, end vol erges moets, Gheiner van haer wercket wat goets, Niet een oock onder al-len. Ghy boose daders all ghemeyn, Wen wilstu dy bekeeren? Die myn volck op eet’t tot op’t bein, Als doen die t’broodt verteeren, Sy roepen God den Heer niet aen, In grooter vreese sy alwech staen. Daer gaer niet is te vreesen. Maer God is in der vromer gheslacht, Welcker raedt de godloos veracht, D’welck t’synner scha sal wesen. Want God verstroyt haer beynen al, Die de vromen belegghen, Want God versmaet se, ende sal, Haer straffen, wat sy segghen, Wie sal verlossen Israel, Wt Sion, van syn groot ghequel? Als God sal weder bringhen, Syn volck wt der gheuangnis swaer, hem Iacob sal veruruchden gaer, End Israel ontspringhen. 