 Ic sie heer Jhesus hangen in pynen alsoe swaer verdriet hy heuet doer my geleden dat in myn hertken steet Hy ist die daer spreket dochter com weder tot my van alle dinen sunden wil ick di maken vry Hy ist die my dwynget ende my niet rusten en laet dat is die mynne Jhesus die in myn herte staet Van vrenden ende van maghen en heb ic anders niet dan armoede ende ellende ende mennych swaer verdriet Daer om wil ic sie laten ende Jhesum sueken guet ic wil my seluen laten ende in swaren stryde staen Die stryt die is soe groet die brenget dat lichaem ter doet maria ende alle hiligen helpen ons in sulker noet 