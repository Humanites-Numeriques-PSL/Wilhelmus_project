 Alle enghelen van hemelryke ende alle menschen op eertryke verblyden hem alle tot eenre tyt Jhesus christus van nasarenen ghy syt waer mensche ende god alleyne daer om sy di gebenedyt Alle cleyne kynder van tween jaren die dede herodes sueken daer sy waren ende hi dede hem alle nemen dat lyf Jhesus christus van nasarenen ghy syt waer mensche ende god alleyne daer om sy di gebenedyt Alsoe vroe als josep dat verhoerden hi sprack tot onse vrouwen dese woerde laet ons gaen vlien tys meer dan tyt Jhesus christus van nasarenen ghy syt waer mensche ende god alleyne daer om sy di gebenedyt Alse sy een halue myle waeren gevaren daer saghen sy enen man staen saeyen sy groten hem ende leden voer by Jhesus christus van nasarenen ghy syt waer mensche ende god alleyne daer om sy di gebenedyt Nu hoert guet man die dit coernken seyet Ist dat daer yemant nae ons vraget soe segt wy voeren hier hen doe gi dit seyden Jhesus christus van nasarenen ghy syt waer mensche ende god alleyne daer om sy di gebenedyt Als herodes dat verhoerden hi sprack tot synen knechten dese woerde laet ons gaen sueken dat hilige wyf Jhesus christus van nasarenen ghy syt waer mensche ende god alleyne daer om sy di gebenedyt Als sy een halue myle waren geuaeren daer sagen sy enen man staen meyen sy grueten hem ende worden verblyt Jhesus christus van nasarenen ghy syt waer mensche ende god alleyne daer om sy di gebenedyt Nv segt ons man die dit coernken meyet saegdi hier niet een joncfrouwe voerby vaeren sy was gecledet imt witten habyt Jhesus christus van nasarenen ghy syt waer mensche ende god alleyne daer om sy di gebenedyt Doe ic dat seyden dat ic nv meye doe voer hier ene joncfrouwe voer by sy was ghecledet imt witten habyt Jhesus christus van nasarenen ghy syt waer mensche ende god alleyne daer om sy di gebenedyt Herodes sprack tot synen schare wal op laet ons toe huys wert varen tys al om niet dat wy hier syn Jhesus christus van naseren gy syt waer mensche ende god alleene daer om sy di gebenedyt 