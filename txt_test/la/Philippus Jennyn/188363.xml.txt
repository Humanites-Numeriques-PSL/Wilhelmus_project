 STupet hodie natura, Nam Creator, creatura, Stabulum incoluit: Cum de ventre virginali, Ut de thoro nuptiali Sponsus, ire voluit. Qui immensus est, locatur; Quique Deus, incarnatur; Quanta mirabilia ! Fit aeternus noster Pater, Temporalis noster Frater, Genitus ex Filiâ. Hic in sinu plorat Matris, Qui in sinu gaudet Patris, In coelesti curiâ: Qui in coelo opulentus, Hic in terris est inventus Magnâ in penuriâ. Venit in hunc mundum Numen, Venit in hunc mundum Lumen, Coelica clementiâ; Deo in humanitate (Occultatâ Majestate) Non sit reverentia. 