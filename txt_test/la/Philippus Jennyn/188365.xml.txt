 QUis hic resultat clamor ? Tuusne ? tuusne ? ô noster Amor ! Quis gemit hic ? Quis tremit sic ? Iesus est, vagiens ins stabulo, Super bestiarum pabulo; Gemit aula, gemit Rex, Plaude caula, plaude grex, Caula gregis, aula Regis est. In Bethleëm eamus, Verbum hoc caro factum videamus: Ah Deus est ! Nec reus est, Iesus est, qui permisit se pio Reclinari in praesepio: Nostra est laudatio, Nostra gloriatio, Nostrae mentis Iubilatio. Cum media sit jam nox, Protinus, Afini Bovisque sile vox, Ut dormiat, Ut dormiat Iesulus, puer benignissimus, Infans millies gratissimus; Dormi mea requies, Dormi, dormi mea spes, Dormi, dormi mea saties. O dulcis nate Dei ! Huccine descendisti causa mei ? O charitas ? Quae paritas ? Deus es; vilis sum homuncio, Non aequivalens teruncio: Tibi sum amara crux, Tu es bonus Iudea Dux, Ego nox; & tu es mea lux. Quid ploras Dei Gnate, Iesule nobis nate, nobis date ? Si frigeas; Ne rigeas, Ardeo in interno homine, Stabulare ibi Domine, Veni nectar coelicum. Veni mel Angelicum, Saturabis me famelicum. In aure dulce melos Iesule, trahe meum cor ad caelos: O cordis mel ! Emmanuel, Casulà jacens in pauperculâ, Vt des nobis coeli fercula: Ad amoris satiem, Phebe mihi faciem; Solve cordis mei glaciem. Sit tibi laus, decusque Iesule, ad extremum terrae usque, Coelestia, Terrestria, Iesu mi, & inferni condita, Tibi genu flectant subdita: Gloria, & laus Deo, Redemptori sit meo, Quem laudare satis nequeo. 