 RE-sur-rexit di-e hâc solenni Jesus Christus glo-ri-à perenni: Laudes ergò di-ci-te gaudentes, Laudes Iesu dicite canentes, Vivus es ô Iesu! Vivus es E-ma-nu-el; A-dorate, a-dorate Jesum flexis ge-ni-bus, A-dorate, a-dorete Iesum flexis ge-ni-bus. Congaudete nostro Salvatori, Iesu Christo orbis Redemptori. En! Apparet totus speciosus, Iesus Christus totus gloriosus: Vivus est Salvator, vivus est Emanuel. Temperemus, temperemus ergò nos à fletibus. Temperemus, temperemus ergò nos à fletibus. O quis dicet gaudia Parentis, Adhuc heri maximè dolentis! O quis dicet gaudia Mariae, Quae accepit hodiernâ die, Quando ejus Natus vivus est Emanuel? Exultavit, exultavit Sanctis cum Spiritibus, Exultavit, exultavit Sanctis cum Spiritibus, Jesum videt Dux Apostolorum; Iesum videt Grex Discipulorum; Iesum videt mulier Peccatrix, Gratiarum Dei dissipatrix, Omnibus his adest vividus Emanuel, Gloriosis, gloriosis adest cum Vulneribus, Gloriosis, gloriosis adest cum Vulneribus, Osculemur vulnera Pastoris, Nostri Sponsi, Ducis, & Rectoris, Qui redemit suo nos cruore, Quem effudit summo cum dolore. Eja jam dicamus, Vivus est Emanuel, Alleluja, alleluja, voce, plectro, cordibus, Alleluja, alleluja, voce, plectro, cordibus, 