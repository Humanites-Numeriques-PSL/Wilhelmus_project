 ORbis patrator optime, Qui quicquid est, potentia Magna creasti, nec regis Minore providentia. Adesto supplicantium Tibi reorum coetui, Lucisque sub crepusculum Lucem novam da mentibus. Tuusque nobis Angelus Signatus ad custodiam, Hic adsit, Ã  contagio Qui criminum nos protegat. Serpentis nobis aemuli Calumnias exterminet, Ne rete fraudulentiae Incauta nectat pectora. Metum propellat hostium. Nostris procul de finibus, Pacem procuret civium, Fugetque pestilentiam. Deo Patri sit gloria, Qui, quos redemit Filius, Et Sanctus unxit Spiritus, Per Angelos custodiat. 