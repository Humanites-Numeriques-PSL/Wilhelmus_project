 SY hebben my dickmael, van myn iongkheyt aen, Bestreden, nv Israel segghe, mit sinnen, Sy hebben my dickmael, van myn ieughet aen, Bestreden, męr sy konden my niet verwinnen, De ploughers my hebben teekens inghedruckt In mynen rugghɇ, ende ghemaeckt grofue voren. Auer die Heer gherechtigh heeftse verdruckt, End huer seelen willen afsnyden end schoren. Dat so beschaemt end verstooten werden stracks, Die Sion, mit vyandlicken haet, verdrucken, Datsɇ oock ghelyck werden den grase des dacks, Dat daer verdort eermen t’selue kan gheplucken. Daervan syn hand de maeyer niet vullen kan, Noch hueren schoot die de hanbuffels versamen, Die daer voorby gaen wenschen. gheen gheluck an, Segghendɇ: v sy gheluck in des Heeren name. 