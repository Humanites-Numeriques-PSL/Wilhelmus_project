 * Mich wondert, das ich ummermee mach lazen, zint myr yr min zo troutelych can dwynghen. Nochtan wil ich die lude vrolich machen onde van mire werder vrouden zynghen, op das ze ghedenken wil, wat ich commers in mijn hertz dulde. Minnentlike reyne wijf, dou ghees mich broke recht ane minen sculden. Och wie gerne nem ich, vrouwe, diin hulde! He sprach: "god groes dyr, minnentlike minne, mir ist tse bas, al ich uch ane scouwe." Mettien toech zi den sloyaert van den kinne. Doen stont yr mont recht als eyn roze in dauwe. Wie wal das mir tse moede was, doen ich zach yr lely witze wanghe! Zy waeren fier al daer by tsaer, oech wat rodes was haer aen ghehanghen. Aldus halt mir yr minnen stricht ghevanghen. Oph erden wart nie bilde bas ghestellet, dan miin lief is, die ich dus hoghe prise. Ich haen mich in den moede zo verzellet, miin zukeren truit, miin bloemen oph groenen tswighe. Zy is miin venster onde miin sciin, miin morghen vroe, miin sterre onde miin zonne. Danch have die lieve vrouwe mijn! Zi is dar eren loepen als eyn brÜne. Zi is miin heil end al miins hertzen wÜnne. 