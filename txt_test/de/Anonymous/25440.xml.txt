 Ghelucke, heyl onde alles goet wensche ich, yr eygen, daer ich bin. Zi gheeft mir tso allen tsiden moyt, in weys gheyn besser troesterin. Wilde zi mir ghebieden vyl des heyls, zo ne werde ich nemmer cranck, zint ich yr gherne dienen wil: groen ist der minnen anenvanc. Roeder verwen bin ich holt: des wil ich gherne yr dienre ziin. Zi lichtet claer zam al dat golt, miin hophe, miin troyst, miin hoyste anschiin. Blaeu das dudyt stedicheyt, das weys yder steden man: al wert al dem luden leyt, ich zal yr dienen, of ich kan. Gheyn man mach mir miin lief nicht leyden, want zi dorch lieft mich dat iaer. Van yren dyenst ich nemmer sceiden, das zinghe ich weydeliiche vaer. Tse yren dienst wer ich gherne, al zulde ich liden arbeyt. Lief, nu lays mich zwerts onberen, des brinck tsorn onde leyt. Vrouwen dienst bleef nie verloren, hoert ich eyn tsartz mondeliin gheen, loent zi nicht huden, zi loent morghen, daer van zal zich ghein man ontzeen. In myme hertzen heymelich will ich yr dienen ane wanch. Yr lieflicheyt, die vruyt mich witz, dat is eyn goyt ghedanch. 