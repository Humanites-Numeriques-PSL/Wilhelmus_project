 Ghedenche, minnentlijche reyne zÜeze, das ich bin diin, zo mir god helfen moese, unt gheyns mans me, wes ane swyfel gaer! Nach dinen hulden wil ych gherne ringhen, dÜ lieves wijf, daer na laes mir ghelinghen. Ich truwe dyr bas dan al der werelt zwaer, des laes mir, vrou, gheniezen und wes ghenedich myr. Du machs mir eyne wel us zorghen sliesen: miin wol, miin we, das lyt tse male an dyr. Mucht ich des keyzerijches alles walden, zo wold ich, zwaer, in dyme dyenste alden, das zaltu zarte goete secher ziin. VÜer dÜzent lant kÜer ich zwaer diin hulde. Drijf van myr leyt unde lays mir abe sculde, zint liif unde goet ist alles eyghen diin. Wan ich aen zi ghedenchen, der wile zo byn ich vro. Min bloyende walt vynt gÜetlijch yr ghelenghe unt schicke mir us allen zorghen dro. 