 So vro steynt bloemen an der vesten, die zo vrolich lesten oph esten tse pryse. Der mey in stalter wyse zam purper vaer cleyne na vrouwen steyt gheswensit. Wye zo wal besprensyt, becrensyt mit rosen, mit vyoel, tidelosen wal dousentvaer! Over al hoert men alleve vogheliin zÜezyr stemmen clinghen. Berch onde dal gheven balsem lichten sciin, dayr die bloemen us springhen. Ich wil leyt verdringhen onde ringhen na wonnen. Ons brinck der brinde zonne eyn vrolich iaer. Vri zi mer hertz onde moyt van zorghen. Dach, nacht onde morghen verborghen ych denche, wye ich der werden schenche yr lof, yr groys. Men can vol loven nicht yr eren. Yr lof will ich meren onde eren die werte. Zi is miin troyst oph erden, myr zorghen boys. Roesen vaer ziin yr wengheliin onde yr mont, yr kele wyts by kinne. Lachende claer ziin yr oghen tso alre tsijt na wijflijcher minne. Wan ich das ghezinne, ich brynne na hulden - das leyt van yren sculden, ich moys. Miin zin steyt na der zuetsen. Tsvaer, ich wil zi gruesen, die buesin kan zwere. Trout, zy ist vruden lere onde doegheden vol. Tsuaer, daer zi ist, daer ist miin hertz. Ze ist eyn gulden hertz, die smertz kan lichten mit vruden vol. Ghemet zin, das kan zij wal. Werder vrucht wert oph erden nie ghezyen in des meyen bluete. Rijcher tsucht mach men yr des pryses gheyn ghyen. God yr lijf behÜete! Mannes stolt ghemuete yr guete can dwinghen. Wal mer, dat ich yr zinghen onde dienen zol. 