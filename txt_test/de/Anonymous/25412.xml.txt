 Ich wil iaermeer wezen vro, miin ghemuete das steyt ho dorch eyn wiif, die mer zo wael bevellet. Ich hope, mer ghescee noch troyst, das ich us zorghen werde erloyst unde ze zich vruentliich tsu mer ghezellyt. Ich byd zy anders niet wan um ein grusen, en gheer oech anders nicht tso loen. Vrou tsart, miins hertzen croen, da met machstu miin zende zwaere buezyn. Doen god in ziere ingel scaer zas end dachte aen die claer, das ze zulde comen oph de erden, Nach wensche her zi eben mas, nichtes her aen yer vergas. Doe her die tsartz lies gheboren waes, ich wene her oech aen mich ghedechte; das ze zulde ziin miin hemelrych oph erden, die wael minnentliich, unde hi mer vil stedigher vreuden brechte. 