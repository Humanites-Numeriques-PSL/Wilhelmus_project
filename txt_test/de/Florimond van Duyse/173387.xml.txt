 Ic drage dat liden verborgen in mynes herten grunt, van den avende to den morgen werde ick dar van gewunt. Eth komet so mannich suchten in mynes herten grunt, mochte ick der suke genesen, ick dedet in korter stund. Und is et aldus gelegen und mach es nicht anders syn, men wyls my nicht verdregen des blyfft de sorge in my. Dem wyl ick et clagen, de alle herten kent; he salt me helpen dragen, he is my so truwen vrent. Och troister van hir boven, de allen troist verlent, den wylle wy altydt loven, wan he uns liden to sent. He heft de persse getreden al umme den wyllen myn, des wil ick em vergelden so vele als is in my. 