 L’Estréne d’icy bas Est chose basse, Qui tot se passes; Et ne merite pas Qu’on s’en soucie: L’estréne de là sus C’est Marie & Iesus, Iesus Marie. Mon petit Roy des roys, I’estois en peine, Pour ton estréne, Où ie la trouuerois Bien accomplie: Ie ne veux chercher plus; I’ay trouué mon Iesus Pour toy Marie. Mais qu’auras tu de moy Pour tes estrénes, Royne des Roynes, Qui soit chery de toy, Vierge cherie: Ie ne veux chercher plus; I’ay trouué mon Iesus Pour toy Marie. Prenez auec mes voeus Ma double estréne, Couple seraine; Puis rendez moy tous deux, La mesme vnie: Car ie ne veux rien de plus, Que Marie & Iesus, Iesus Marie. 