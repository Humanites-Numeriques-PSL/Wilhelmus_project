 I'ayme les plaisirs de la vie, Et je les gouste nuit & jour Exempt des soucis & d'enuie I'entretiens Bachus & l'Amour; Et je n'ay rien qui me réueille Que les Dames & la bouteille. Du plus ou du moins je m'en mocque Dans le repas le plus parfait, Ce que je crains, c'est l'equiuoque Lors que le vin est au buffet: Ma cruauté est sans pareille Contre les voleurs de bouteille. Je veux viure selon ma mode, Boire, & rire sont mes desirs, Et j'irois dedans l'antipode Pour chercher de nouveaux plaisirs; Car jour et nuit je me réueille Pour les Dames & la bouteille. Laissons conduire à la nature Le monvemens de nostre corps, Taschons que nostre joye dure Auant que d'aller chez les morts; Et jour & nuit faisons merveille Pour les Dames & la bouteille. 