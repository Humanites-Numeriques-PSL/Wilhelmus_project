 A Vos pieds je viens, Madame, Vous déclarer que mon coeur, Dont vostre oeil est le vainqueur, Pour vous est toujours de flame, Et qu"il me fau-dra mourir Ne me voulant pas guerir. Je vous supplie de croire Que mon mal est sans égal; Oüy, la rigueur de mon mal A tout le monde est notoire: Pensez donc à me guerir, Où bien je m'en vays mourir. Mes pleurs, mes soupirs, mes larmes, Mes services, & mes soins, Dont vos yeux sont les tesmoins, Sont d'assez puissantes armes Pour vous forcer à guerir Vostre amant qui va mourir. Vous seule avez le dictame Pour me donner guerison N'est-ce pas avec raison Que tout le monde vous blasme, De me voir ainsi mourir Sans vouloir me secourir. Voulez-vous qu'on vous accuse D'estre cause de ma mort? Voyez que vous avez tort Sans vouloir chercher d'excuse; Allons, venez me guerir, Ne me faites plus souffrir. 