 ROzette pour un peu d’absence, Vostre ceur, vous avez changé, Et moy sçachant ceste inconstance, Je mien autre part j’ay rangé, Jamais plus beauté si legere, Sur moy tant de pouvoir n’aura, Nous verrons, volage Bergere, Qui premier s’en repentira. Tandis qu’en pleurs, je me consume, Moudissant cest esloignement, Vous qui n’aimez que par coustume, Caressiez un nouvel amant, Jamais legere gyroüette, Au vent si tost ne se vira, Nous verrons, Bergere Rozette, Qui premiers s’en repentira. Ou sont tant de promesses sainctes, Tant de pleur versez en partant, Est il vray que ces tristes plaintes, Sortissent d’un ceur inconstant, Dieux que vous estes mensongere, Moudit soit, qui plus vous Croira, Nous verrons, volage Bergere, Qui premier s’en repentira. Celuy qui a gaigné ma place, Ne vous peut aimer tant que moy, Et celle que j’aime, vous passe, De Beauté, d’amour & de foy, Gardez bien vostre amitié neuve, La mienne plus ne varira, Et puis nous verrons a l’espreuve, Qui premier s’en repentira. 