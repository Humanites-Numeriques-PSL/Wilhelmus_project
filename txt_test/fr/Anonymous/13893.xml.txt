 POurqoy tournez vous vos yeux, Gratieux, De moy quand voulez m’occire, Comme si n’auiez pouvoir, Par me voir, D’un seul regard me destruire. Las! vous faites afin. Que ma fin, Ne me semblast bien heureuse, Si j’allois en perissant, Jouissant, De vostre oeillade amoureuse. Mais quoy? vous abusez fort, Ceste mort, Que vous semble tant cruelle, Me semble un gaing de bonheur, Pour l’honneur, De vous qui estes si belle. 