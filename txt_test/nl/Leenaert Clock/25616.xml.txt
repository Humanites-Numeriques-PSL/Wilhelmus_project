 Dancken laet ons den grooten Godt Des Hemels, hem hoogh loven, Die op ons het ghenadich lot Ghesonden heeft van boven Tot liefd’, vreed’ en eenicheyt Ons heeft laten vergaren, Door gunste t’hert daer toe bereyt, Verlost uyt het beswaren. Eeuwighe Vader, ghy wel zijt Weerdich los te ontfanghen, Van ons te zijn ghebenedijt, Ghepresen met verlanghen, Dat ghy ons ooghen hebt verlicht, T’was u handt die dit dede, Die mons gaf het Godlijck ghesticht Te soecken rechten vrede. Recht soo’y is u begonnen werck, Bereyt door uwe handen, Verseghelt dat, en maket sterck Voortaen in alle olanden, Door uwen goeden heyl’gen Gheest, Tot lof van uwer eeren, Dat u Ghemeynte aldermeest Mach wassen en vermeeren. Rechte arbeyders hier toe sent, Begaeftse, Heer, met crachten Ws Gheestes, dat sy moghen jent T’gheen aldermeest betrachten Wat u Vader behaghen doet, T’is dat u volck ghepresen Eenich zy met hert en ghemoet In een Christelijck wesen. In uwen Naem, en door u macht Moghen wy nu beginnen, Gheeft ons doch sterckheyt ende cracht Om recht te overwinnen, O lieve Heer, ghetrou te zijn, Volcomen, met jolijsen, Daer van die daedt doenmaels gaf schijn, En t’werck dede uytwijsen. Cloecklijck wel bedacht met verstandt Hebben wy doe verheven Elckanderen die rechte handt, En oock den mondt ghegheven, Verbindt ons herten oock bequaem Met reynder liefden vyerich, Als leden zijn aen een lichaem Vreedsaem en goedertierich. Kenteyckenen van dese daet, Dat wy die laten blijcken In lief in leet, hoe dat hetgaet, Daer nimmer van en wijcken, Mart troulijck bystaen in der noot In suer en soet op erden, In droefheyt als in blijschap groot, Heer, daer in trou volherden. Proeven wat u behaeghlijck zy, En den Naesten mach stichten, En hoe wy die blinden hier by Souden moghen verlichten, Heer, doet open haer ooghen claer, T’is t’ghene dat wy u beden, Verlichtse doch, O lieve Vaer, Door uwen Gheest vol vreden. Int recht verstandt ons onderhout, En in u heylsaem Leere Op Christum Iesum vast ghebout, Tot lof van ws Naems eere Voor valsche leere ons behoet, En wat ons mocht verleyden, Dat wy dat moghen met der spoet Verlaten, daer van scheyden. En wat ons noch van nooden is, Dat wy noch weten sullen, Dat wilt, O Heere, gansch ghewis Door u goetheyt vervullen, T’herte om dat te nemen aen Gheeft ons tot onser baten, Lief Heer, wilt ons versorghen gaen, Op u wy ons verlaten. Ter eeren uwer goedicheyt En vriendtlijckheyt ghedachtich, En oock uwer lanckmoedicheyt Die ons maeckt levenachtich, En dat ghy ons gheerne verhoort, En ons saeck laet ghelinghen, Soo willen wy u met accoort Eenen danckoffer bringhen. Salicheyt, macht, eere en de prijs Zy u t’eeuwighen daghen, Ghy Coninck groot, machtich en wijs, V Goddelijck behaghen Moet gheschieden het leven lanck Van ons alle te samen, O lieve Heer laet desen sanck Voor u recht comen, Amen. 