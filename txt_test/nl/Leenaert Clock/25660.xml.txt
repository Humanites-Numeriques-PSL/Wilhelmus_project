 Lieve doch nae my hoort, En wilt vaten een recht verstant Van Gods stercke machtighe handt, Over ons nae sijn woordt, Petrus raedt ons dit fijn, Dat wy verootmoedighen soo, Daer onder dat wy moghen vroo Van hem verheven zijn. Ydel waer ons bedrijf, Ten waer dat wy dit leerden vroet Nu van den Heere Christo soet Vernieut aen ziel en lijf, Men moet hem volghen naer, Wil men met hem naemaels ghelijck Heerlijck wesen int Hemelrijck ‘By sijnen lieven Vaer. Sijn eerste handt seer sterck Dat is sijn Goddelijcke macht, Waer door hy t’schepsel heeft volbracht, Mach sijner handen werck Oock werpen in de hel Recht alle dinghen, en regeert, Beschermt en ons goedich salveert Deur sijne handt seer wel. Blijven sal hy gherecht, En sijn macht is gherechticheyt, Met deser handt, hoort dit bescheyt, Sal hy’t oordeel voeren niet slecht, En die hoofdaders quaet Straffen met den eeuwighen doot, Ons te vernederen doet noot Hier onder desen staet. En in sijn goetheyt hoept, Sijn handt is goedertierich breydt, Open om te gheven bereydt Onvercort, daer toe loept Vernedert int ghemoet, Sy is heel vol sonder ghebreck, Reyckt uyt sonder eenich vertreck, Loopt uyt van overvloet. Ten vierden by hem is Godtlijcke wijsheyt heel bequaem, Die ongheschapene deuchtsaem Christus Gods Soon ghewis, Gods rechte handt is hy. Hoe nederich was al sijn doen, Even nae dit selve fatsoen Verootmoedicht oock ghy. Met allen is hy groot, Machtioch, die alle dinck deursweeft, Iae allen Vee sijn voeder gheeft: Ghebenedijdt die waren bloot, Hoe ghy mledigher zijt Van grootheyt en van s’weerelts eer, Soo veel sult ghy van hem te meer Oock zijn ghebenedijt. Laet u niet zijn ontmaeckt Het Goddelijck betrouwen vast, Dus oock sijn macht, hier wel op past, Wel diet nu recht hier smaeckt, En sijn betrouwen stelt Ootmoedelijck nu onder hem, Tot hy int nieu Ierusalem Mach comen met ghewelt. Ick segghe dat elck wel mach Hem onder dees gheweldighe Handt Gods booghen in elcke ste, En dat sonder verdrach, Cort is nu onsen tijdt, Ons Iaren die verloopen snel, Wie sijnen Godt nu is rebel Crijcht naemaels gheen respijt. Seer lieffelijck int slot Wilt dit in danck nemen van my, Hy stae ons met ghenaden by, Iae de machtighe Godt Leyd’ ons met sijnen Gheest Ootmoedelijck door Weerelts pleyn, Om te vergaren alghemeyn Int Hemelsche foreest. 