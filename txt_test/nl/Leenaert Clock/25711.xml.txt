 T’is tijdt dat men te rusten gaet, Den dach is heen, het wordt nu laet, Laet ons wel overlegghen gaen Wat wy heden hebben ghedaen. Anders niet en hebben betracht Dan nu den wille Gods volbracht Met woorden ende wercken fijn Daer toe dat wy gheschapen zijn Neen wy, O Heer, het dient verhaelt, Wy hebben daer in seer ghefaelt, Vergheeft het ons, O lieve Heer, Dat is onses herten begeer Kent dat wy zijn van cleyner macht, Bewaert ons doch in deser nacht Nu voor des vyandts listicheyt Daer met hy de Menschen verleyt. Pooght u by ons te zijn met lust, En gheeft ons Godtsalighe rust, Matich te zijn in ons bedrijf, En onbevleckt aen ziel en lijf Avondt ist nu, verlicht ons claer Inwendich int herte te gaer, Dat wy deur die duysternis groot Niet en ontslapen in den doot. En soo ghy nu d’Aerde bedeckt Met duysternis zy overtreckt, Soo wilt oock onse zonden quaet Bedecken, en all’ ons misdaet. Laet ons zijn (lieve Heere) soet Onder u bescherminghe goet, En u goede Enghelsche shcaer Moet onser doch nu nemen waer. Soo laet ons Heere rusten stil, En desen nacht nae uwen wil Nu deurbringhen alst u behaeght, Amen, Godt voor ons sorghe draeght. 