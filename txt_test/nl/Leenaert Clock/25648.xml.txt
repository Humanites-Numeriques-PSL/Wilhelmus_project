 Heere, op u betrou ick vast, Laet my niet gaen tot schanden, Verlost mijn ziele van den last Aller mijner vyanden: Door u gherechticheyt helpt my, Mijn stercke vasticheyt zijt ghy, Ick vlie tot uwen handen. O ghy mijn vaste borch en slot, Mijn toeverlaet en Heere, V rechte handt help my (O Godt) T’gheschied’ tot ws Naems eere, T’is mijn hop’ van der jonckheyt aen, Door u ben ick onthouden saen Van s’moeders lichaems teere Iae ghy Heer hebt my uytgheruckt, Van u is mijn becomen Door u is mijn sake gheluckt, Mijn sterckt is van u comen, Laet mijnen mondt ws roems vol zijn, Mijn ziel’ u stadich prijsen fijn, Dancken met allen vromen. Te rugg’ verwerpt my, Heere, niet, Nu in mijn oude daghen, En als mijn craqcht afneemt, aensiet Mijns vyandts boose laghen, Die nu hoogh roept met sijnen stem, En seyt: Godt heeft verlaten hem, Grijpt en wilt hem naejaghen. En weest doch Heer van my niet wijdt, Haest my te helpen spoedich, Schaemt en ontbreeckt haer t’gheener tijdt, Com’ op haer overvloedich, Die teghen mijn Ziel setten haer Smaedt en schimp, bedecktse swaer In al haer doen hooghmoedich. Recht voortgaende, wil ick altoos Ws beroemens meer maken, Vercondighen met mijne voos Vwe gherechte saken, Daghelijcx uwe salicheyt Die ick om tellen onbereyt Ben, en te swaer van spraken En ick wil ingaen van der macht Des Heeren nu te spreken, V gherechticheyt ick betracht, Die altijdt is ghebleken: Van joncx op hebt ghy my gheleert, Noch word’ u lof van my vermeert, Vercondicht onbesweken. Niet en verlaet my doch, O Godt, Nu ick oudt ben van Iaren, Als ick grijs worde (jae Heer) tot Dat ick noch mach verclaren Kindts kinderen uwen arm sterck, Die ghy (O Heere) stelt te werck Voor u trouwe Dienaren. Iae u gherechticheyt, hooh, rijck, Reyckt: ghy doet groote dinghen, O Godt, wie is doch ws ghelijck? Ghy die mijn Ziel laet bringhen In seer veel benautheden groot, Verwecktse dan weer van den doot, Doets’ uyt der aerden springhen. Crachtich en groot maeckt ghy uyt, Heer, Veel troost gaet ghy my gheven, Soo danck ick u met Psalmen seer Van uwe trou verheven, Ick lofsingh u op’t Herpen-spel. Ghy Heylighe in Israel, Die eeuwich houdt het leven. Kent, Heer, mijn lippen, die zijn bly Dat ick u soo lofsinghe, En mijn Ziel, die ghy maeckte vry, Daghelijcx ick volbringhe Wt te vercondighen het recht, En u gherechticheyt niet slecht, Dus ick int hert’ opspringhe. Segt: die soecken mijn ongheluck, Dat sy haer moeten schamen, Vertsaecht, als ghyse stelt te ruck, Door u cracht hoogh van namen: O Godt Vader in s’Hemels Throon, Door Iesum Christum uwen Soon Moet dit doch worden, Amen. 