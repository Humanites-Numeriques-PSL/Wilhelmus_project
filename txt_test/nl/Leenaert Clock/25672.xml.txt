 O Godt Vader wy loven u Om u goetheyt ghepresen Die ghy soo ghenadelijck nu Aen ons hebbet bewesen: En ons alhier t’samen ghevoort, Ons te vermanen deur u woort, Gheeft ons ghenaed’ tot desen. Open den mondt van uwen knecht, Gheeft hem wijsheyt daer neven, Dat hy u woordt mach spreken recht, Wat dient ten vromen leven, En nutlijck is tot uwen prijs, Gheeft ons hongher nae sulcke spijs, Dat is ons bidden even. Gheeft onsen herten oock verstant, En verlicht onse ooghen, Dat u woordt ons soo word’ bekant, Dat wy vroom worden mooghen, En leven in gherechticheyt Achten op u woordt met bescheyt, Daer nae ons leven voeghen. V, O Heer, is het Rijck alleyn, En oock de macht te samen, Wy loven u elck groot en cleyn, En dancken u met namen: En bidden u van herten grondt, Wilt by ons zijn tot deser stondt Door Iesum Christum, Amen. 