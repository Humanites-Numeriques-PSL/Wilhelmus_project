 GHy volckeren des Aertrijcx al Singt den Heere met bly gheschal, End dient hem met herten verheucht Verschijnt voor syn aenschijn met vreucht. Bekent dat hy een Heere sy, Die ons sonder ons toe doen vry, Ghemaeckt heeft end verworven fijn Tot schaepkens goet der weyden zijn. Wilt tot synen Tempel in gaen, Doet van lof end danck oock vermaen, In syn schoone voorhoven soet, End prijst daer synen Name goet. Want vol van goetheyt is de Heer Sijn ghenade deurt ymmermeer: Sijn Godtlijck woort end syn waerheyt Blyven tot inder eeuwicheyt. 