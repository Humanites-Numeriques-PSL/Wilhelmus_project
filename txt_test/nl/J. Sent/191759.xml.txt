 MYn Godt voedt my als mijn Herder gepresen, Dies sal ick geenes dinghs behoeflijck wesen Int groene gras seer lieflijck hy my weydet Ende aen dat soet water hy my gheleydet, Hy verquickt mijn ziel, die seer is verslegen, Om zijns naems wil leydt hy my in zijn weghen. Al waert schoon dat ick int dal des doots ginghe, Ende dat my des doodts schaduwe omvinge Ick vreese niet, ghy zijt by my gestadich, End ghy troost my met uwen staf genadich Gy maeckt rijc met goeden seer velerhanden Mijn tafel voor d' ooghen mijner vyanden. Ghy salft mijn hooft met rieckende oly goedich, Ende schenct my den beker vol overvloedich Gy sult doen dat uwe gunst, o Heer crachtig Mijn leven lanck by my steedts blijft eendrachtich, So dat ick hoop eeuwichlijck vast te woonen In Godes huys, 't welck niet is om verschoonen. 