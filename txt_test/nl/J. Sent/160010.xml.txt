 HOe syn wy soo ellendigh, Dat wy yet draghen meer, Of berghen int inwendigh, Dan Christum en syn leer, De Heer, heeft gheen vermaken, Aen hem die metten mondt, Of lippen maer ghenaken, En niet met 's herten grondt. Een hert oprecht verslaghen, En ootmoedighen Geest, Daer in heeft Godt behaghen, Van gantscher herten meest, Gheweest bemint, gheleken, Wil hy syn, en ghedient, Soo doen syn rechte leden, Wiens hooft hy is een vrient. Bereyden niet verherden, Ons herten moeten wy, O vrienden om te werden, Leer-jongheren Christi, Wy by zijn woort vol klaerheyt, Moeten blijven altijdt, Soo kennen wy de waerheyt, De ons van sonden vrijt. T'is troostigh, nae de Intency, Van Paulus, datmen heeft, Een goeden Conciency, Waer int gheloove leeft, Maer sneeft, waer sy verstoten, Wort, en Schip-breuck lijdt, Hierom moet sy met grooten, Ernst wel zijn bevlijdt. Geen ghedachten verborgen, Sijn voor hem jae ghewis, Hy weet al wat ons sorghen, Hoopen, en wenschen is, Kennis hy van t' voorhenen, En toecomende heeft, Hoe saligh is den gheenen, Wiens hart vast aenkleeft, Oft eenen vuylen beker, Al is hy buyten claer De menschen syn onseecker In hun Oordelen maer Och waer, in niemant vonden Een hert des ongheloof Inwendich als vol sonden Gheveynstheyt en vol roof Daerom suyveren moeten, Die wanckelmoedich zijn Hun herten, want den soeten Euangelischen wijn In fijn, nieuw suyver flasschen Men wel bewaren sal Den Beker schoon ghewasschen Van binnen dient voor al Liefd oprecht die moet spruyten Vyt een reyn herte claer Daer niet en moet zijn buyten 't Gheloof onwanckelbaer Doch maer, ten mach niet veynsen Met verwigh ydel schijn Woorden, wercken, gepeynsen Oprecht al moeten zijn. Int hert te hebben vooren, Iet onrecht, doet belet Dat Godt dan niet verhoren En wil smenschen ghebedt De wet van besuyden Gheldt nu aen't hert alleen Sulck Jootschap nu ten tijden Acht Godt en anders gheen. Een hert oprecht verslaghen Een ootmoedighen gheest Daer in heeft Godt behaghen Van gantscher herten meest Ghevreest, bemint, ghebeden Wil hy zijn, en ghedient Soo doen syn rechte leden Wiens hooft hy is een vrient. Sullen wy in dit leven Hy is oprecht ghetrou Hy wil gheerne vergheven Als wy door syn aenschou Met rouw voor hem belijden En schicken ons tot boet Wie soude niet verblijden In syn ghenade soet. 