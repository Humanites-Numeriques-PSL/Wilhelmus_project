 OCh Broeders ende susters fijn Die hier soo lieffelijck vergadert syn Wilt Godt van herten vresen Soo wort u ziele ghenesen Wy souden gheerne wesen genaemt Godts kinderen soo 't oock wel betaemt Soo moeten wy hoort nae desen Altijdt ghehoorsaem wesen Laet ons doch hier acht opslaen Om in Gods wegen voort te gaen Den hongherighen altijt spijsen En altijt deughde bewijse. Wy moeten altijt neerstich syn Om in de goede wercken die meeste te syn Och laet ons hier nae trachten Ons voor geveynstheyt wachten. Die name mach doch gelden niet Och lieve broeders waer ghy zijdt Oft wy ons veel beroemen Doet boete sonder schromen. En hout u selven niet voor wijs Maer soeckt altijdt des Heeren prijs Wilt den swacken altijt verdragen En u selven niet behaghen. En laet ons niet hooch-roemich syn Och lieve broeders waer wy zijn Malcander niet achterhalen Maer het quaet met goet betalen. Al roemen wy ons wy zijnt alleyn Het is daer niet in plegen pleyn Christus sal soo wy hooren Nae onse wercken spooren. Die vaste gront Gods blijft altijdt staen Gelijck ons Paulus doet vermaen Wilt daer alijt by u blyven Al soudmen u verdryven. En laet ons op ons selven sien Och lieve vrienden waer wy syn Ons selven neerstich bewaren Een ander niet beswaren Och vrienden neemt in danck dit Liedt Vyt rechter liefden ist geschiet Laet ons malcander gedencken In onse gebeden sonder mencken. 