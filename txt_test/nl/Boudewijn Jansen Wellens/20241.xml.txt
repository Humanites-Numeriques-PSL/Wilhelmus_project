 In dese Feest// nu vrolick weest Met herten// bly, t’Sy minst en meest// toont dat u geest Van smert is// vry, Ghy meugt nu wel met eeren// vermeeren. V vreuchde hier// t’is de manier In bruyloft vreught t’hanteeren. Oft schoon invy// yet brachte by, Dat vreughde// stoort: Werppet ter zy// brenght melody In deughde// voort, En wilt dat druc mocht staken// doch laken: En vreedich goet// met blyden moet V t’samen vrolijck maken. Dit jonghe paer// dat nu te gaer Ghegheven// is, (Waer door t’ghevaer// der lusten swaer Verdreven// is) Wensch ick gheluck en vrede// oock mede, Dat sy te saem// deughd’lijck bequaem Haer tijt moghen bestede. Heer Bruydegom// met u Bruyt vrom Te leven// pooght. Vrou Bruyt weerom// u eyghendom Verheven// vooght, Laet zijn, en wilt veel kyven// verdryven, Daer mede can// u vrede dan Altijt gheduerich blyven. Der Princen prins// geef dat mijn wins Gheschiede// doch, En dat alsins// t’sy hier of gins, Druck vliede// noch Dat ghy hier meugt als d’elen// voort-telen, En binnen t’jaer// zijn moer en vaer, Dat volgt nae’t vriend’lick spelen. 