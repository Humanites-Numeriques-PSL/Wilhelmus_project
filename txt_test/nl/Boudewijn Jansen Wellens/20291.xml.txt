 O Mijn toeverlaet, troost u: claeght niet so seer Om mijn vertreck, maer siet veel eer, Hoe mijn Natuer noch is tot u bereyt In dit mijn droef afscheyt. In mijn swaren ban, en voer ick niet met my, Dan droefheyt en Melancholy: En u hoogh hert, dat hem hier gans toe wendt Heeft nu vreught sonder endt. Aura gheleyt my, en brenght my weer ghesont, En met mijn licht gheneest u wont: Want het verdriet, dat ick heb in u pijn, Is my bitter fenijn. Ghy sult noch wel eens mijn liefde winnen teer, Als ghy die houden wilt in eer: Want die Son claer, die ghy seer hebt bemint, Is gansch op u ghesint. Het is u licht hert, en onghestadicheyt, Die u doen leven in droefheyt. Maer eylaes lief! om tâ€™eynden al u smert, Soo schenck ick u mijn hert. 