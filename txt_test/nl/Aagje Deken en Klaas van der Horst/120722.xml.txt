 Gij wordt ter dood geleid, En hoort medoogendheid Uw deerlijk lot beklaagen, ô Iesus! maar Gij zelf vergeet, Bij ’t zien der bittre plaagen Uw volk gedreigd, Uw eigen leed. Op ’t kruis werdt G’ uitgestrekt, Uw lichaam wreed gerekt, Daar beulen naaglen dreeven Door ’t zagte vleesch en teedre been; Zo na om hoog geheven, Hangt Gij ten schouwspel van elkeen. Vol zinneloos vermaakt, Zag dit de woeste wraak; Haar plan mogt haar gelukken. Nu zou geen hand, zoo stout, zoo vrij, ’t Bedrieglijk masker rukken Van ’t aangezigt der huichlaarij. Wagt Gij, ô Menschenkind! Die ’t volk oprecht bemint, Dank voor uw ijvrig poogen Met hunne rechten voor te staan; Gij hebt u zelf bedroogen En wordt het offer van uw waan. Voelt g’ u genoopt door pligt Om troost, om heil, om licht Rondom u te verspreiden, Getroost u dan het grootst gevaar. Wie ’t volk tot heil wil leiden Wordt van zijn trouw de Martelaar. 