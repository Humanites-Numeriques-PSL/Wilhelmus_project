 Wie zich en alles, wat hij heeft, Zijn goed, zijn lijf, zijn leeven Den Allerhoogsten overgeeft, Die zal, als andren beeven Voor ’t grimmen van ’t aanstaande lot, Gerustelijk vernagten In schaduw van den grooten God, En nimmer leed verwagten. Dit zij ons deel, dit geev’ ons moed Tot U, ô God! te spreeken, Gij zijt het, die ons hoopen doet Door menig liefdeteken. Gij zijt, in ’s leevens wisselloop, De grond van ons vertrouwen, De grond, waarop wij onze hoop En onze ruste bouwen. Uw Liefde wil in nood en smart Ons dekken met haar vlerken, Uw Wijsheid voor ons wanklend hart Het hoogste heil bewerken. Uw Almagt kan ons in gevaar Tot een rondas verstrekken, En als een sterke beukelaar Voor alle rampen dekken. U dan gezocht in kwaaden tijd; Gehoor zal ons gebeuren. Gij zijt nabij, in nood en strijd, Vertroost ons als wij treuren. Ia schoon d’ elende, hier beneên, Zich tot een heir vergadert; Draa schenkt G’ ons keur van zaligheên, In d’ eeuwigheid, die nadert. 