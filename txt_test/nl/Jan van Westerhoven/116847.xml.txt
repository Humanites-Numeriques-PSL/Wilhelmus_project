 De schoone soomer aan ons geeft, Het geen de Lente ons niet geeven kon. En sy verquickt al 't geen dat leeft, Als by haar schijnt de schoone held're zon. Den huysman heeft gezaait; By haar hy 't Kooren maait. Een boerin melckt haar koeyen in Het klaaver-gras: Waar in dat was Verheught haar Min. De boomen staan met vrught belaân; Aan ons dit geeft een lieffelijck gesight. De beesten in de velden gaan. Gy hier en daar oock siet een oudt gestight. De bergen in 't verschiet Gy somtijts leggen siet. ô Soomer! wat geeft gy al vreught, Aan Gods geslaght, als sijne kraght Hun maackt verheught. Gy veele bloemen oock brenght voort, En kruyt, het geen dat voor de dieren is. De voogels maacken een accoort, Door hun gesangh, 't geen geeft verheugenis. Een held're waater-beeck, Loopt door een groene streeck; Belommert is hy door 't geboomt': Daar 't vee by rust, met blijde lust, Als 't waater stroomt. De boer sijn kooren oock besiet, Oock boeckweyt, rogge, hennip, en sijn vlas: En als de soomer hun begiet Met reegen, aan Godt hy dan danckbaar was: Als 't Ooste-wintje waait, Hy door hem vrughten maait: Hy dan soet quinckeleeren kan; Want deese vreught, is 't soetst geneught Voor deese man. 't Konijntje springht ter hoolen uyt. Het roof-gevoogelte wel op hem loert. En als hy loopt door 't groene kruyt, De Sperwer hem wel na de lught opvoert: Den landtman 't niet belet, Dat hy sijn klaauwen set Op dit rampzaaligh kleyne dier, Dat hy doot keept, en dan wegh-sleept, Tot sijn plaisier. Veel oyevaars die stappen om Het hoeckje van een vuyle modder-sloot, Om loos te vangen 't vorschendom; Het welck aan meenigh vorsje geeft de doot: Daar by een boertje singht; Terwijl een koetje drinckt, Dat 't nat afdruypt van haare muyl. Het swaalfje sweeft. Het molletje streeft Na sijne kuyl. De soomer geeft den jaager 't wilt; En aan den hengelaar geeft sy oock vis: En, als het stormigh weer wat stilt, Vanght hun op zee; want hy daar vol van is. In 't waater werpt u Net, Voor 't Net u Pols-stock set, En jaaght de vis met hem daar in, Haalt hun dan op, Uyt 't ruyme sop, 't Is goet gewin. Een herder sijne schaapen leydt, Op het plaisante heuvelige velt; Hy hun oock aan de beecken weydt, Of daar een frisse water-bron opwelt; By 't groene wout, set hy Hun in een gras-valey; Op bergen hy een vooisje fluyt, Als hun de rust geeft eetens lust, In 't groene kruyt. De soomer oock veel vreughde geeft, Aan die uyt rijden, of uyt wand'len gaat. Het kooren oock hun wasdom heeft, Als 't voor den herfst droogh op den acker staat. Als 't mooy weer niet wegh-vlught, Sy geeft ons dan meer vrught; Dit peeren, moes-kruyt, boonen zijn, En nogh veel meer, als 't lieflijck weer Geeft zonne-schijn. Sy laat u veel landtsdouwen sien, Die vol van cierelijcke boomen staan. Gods wercken kan sy u aanbiên; Die altijt koomen, en weer t'ondergaan; Hun netheyt sy u wijst; Hun cierlijckheyt sy prijst; Sy door den mensch dit alles doet; Die hier veel lijdt; en na veel strijdt Dan sterven moet. Sy koomen doet, 't geen haast vergaat; Want haare schoonheyt niet seer lange praalt; 't Groen dat leeft, sy verdorren laar; Als sy van onse kust na 't zuyden dwaalt: Wy raacken haar dan quijt! Maar voor een korten tijt: Sy doet dit soo eeuw in eeuw uyt: Sy soo rontom, de weerelt om Sweeft door het kruyt. Weest hier voor danckbaar aan u Godt, Om dat gy dit door sijne gunst geniet; Leeft hier voor na sijn wijs gebodt; Om dat hy 't geeft, dat gy sijn wercken siet. Soo gy dit niet en doet, Is onvroom u gemoet: En hoe sal dan u sterven zijn? Light voor die hoon, sal zijn u loon De helsche pijn. 