 MYn Koning en mijn Heer Sie hier u dienst- knegt, maegt weer Bereyd om toe te treden Tot uwen Heylgen Berg, Hoewel te snood en erg, Al uwe goedigheden. Ik hake met uw' woord En binnen Zions poort Mijn Ziele te vermaken; Mogt ik maer, goede God Gelijk betaemde tot Uw' Heyligdommen naken. Maer 'k vind my gantsch en gaer, Onnut, eylaes! om daer In uw' gesigt te komen, En uwen grooten naem En uyt-gebreyden faem Te prijsen met de Vromen. Gy zijt de reinheid self En binnen uw gewelf Kond gy 't onreyn niet dulden, Uw' ziele walgt er van, Och my waer blijf ik dan Belaen met soo veel schulden. Sal ik dy, Heer! ten last Als een onhebb'lijk Gast In 't midden dijner Vrinden My setten? sal ik daer My by de heil'ge Schaer Ook durven laten vinden? Het is een oude wet Voor Israel geset Noit tot den Heer te nad'ren Als met een gift en pand Gebonden in haer hand, Soo deden ook de Vad'ren. Maer Heer! ik hebbe niet En is 'er nog al yet Het kan uw' ja mishagen, Och God! wat doe ik dan? Sal ik my scheyden van Den Vromen, en vertragen. In mijn geboden-pligt, Soo loop ik tegens 't ligt En wet van uw' geboden, En of ik daer verscheen, Wat is 't of steen op steen Neer sat, en dood op dooden. Uw' ziele tot verdriet Licht brengt mijn ziel daer niet Meer levens en gevoelen Als die daer in het vuyl Neer-leggen in den kuil Bedekt met zark en stoelen. O Heer mijn hoop was geen Soo gy niet rotz en steen Kond door uw' woord verbreken En leiden met u hand Door 't droog en dorstig land, Ontsprongen waterbeeken. O God toont ook u magt Ontrent mijn ziel versagt Dat harde hart, set open De ad'ren van mijn oog Laet die nu dor en droog Eens rijk van tranen loopen. En gy mijn ziel! schept moed, Want onse God is goed, Ja groot van goedigheden, Soo gy u sond' en schuld Belijd, hy heeft geduld, Treed toe en zijt te vreden. Hebt gy gedwaeld siet daer 't Licht op den Kandelaer Om uw' te regt te brengen? Hebt gy u Rok beklad? Siet daer is 't heylig nat Om op uw' ziel te sprengen. Nu, God! hier door verkloekt, Treed toe mijn ziel, en soekt Uw' gunst seer hoog gepresen, Spreng op haer 't heilig nat, En laet haer 't regte pad Ook werden aen-gewesen. 'k Beken, ik ben niet waert Dat ik soud zijn vergaert By u verkoren Scharen, Maer mag ik niet na-by Staen, laet van verre my Mijn smert aen uw' verklaren. Geneest mijn sondig hert, Verligt mijn angst en smert, En leert my dijne wegen; En laet geen avrechts merk My drijven na uw' Kerk Om uwen dienst te plegen. Maer dat ik bidde meest Is Heer de selve Geest Die Simeon aenvoerde, En tot den Tempel bragt: O dat die selve kragt Mijn loome ziel ook roerde! Had in de op-gang dan Ook die verwagting van Te sien het heil des Heeren, Het Kindeken, God mensch; Waert soo, ik had mijn wensch En 't hoogst' van mijn begeren. 