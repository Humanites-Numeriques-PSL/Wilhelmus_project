 DEucht-same gheesten Wilt niet medooghen Dat t'Seraphinsche wicht ons soo verwint Wilt sijn den meesten Nochtans sijn ooghen Heeft door sijn dertelheydt soo vast verblint, Willen wy mallen Moeten hem vlieden Hy mocht ons door sijn hongersuchtigh vier Seer licht doen vallen Ende ghebieden Te comen door de min in veel dangier. Neemt nu een glaesjen Laet noch eens drincken Met een goet opset sonder rampspoets aert Met cleyn gheraesjen Laet eens vol schincken Want op den naer smaeck ben verlackebaert, Laet druck versterven Mistroostich quelen T'geen door den Nijdt wordt dickwils ingecropt, Wilt vreught verwerven Want in het spelen Het smeeckigh leet wort met den wijn ghestopt. 