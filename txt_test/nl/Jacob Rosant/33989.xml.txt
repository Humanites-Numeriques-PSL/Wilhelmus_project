 ALs Jesus van het Avond-male Was op-gestaen, en wilde gaen Met sijn Discipels uyt de Sale, Sprak hy haer voor het lest dus aen: Voorwaer, voorwaer, segh ik u-lieden, Soo gy yet van mijn Vader eyst In mijnen Naem, hy sal 't u bieden, En geeven u al wat gy peyst. Tot nogh toe hebt gy niet gebeede In mijnen Naem: bidt, en gy sult Verkrijgen, dat uw vroolijkheede Nogh eens magh werden heel vervult. In spreuken plaght ik dit te spreeken: Maer d' uere komt dat ik daer naer Niet meer sal in bedekte streeken, Maer klaer sal spreeken van mijn Vaêr. Dan sult gy bidden in mijn Name; Ik segh nu niet dat ik den Vaêr Voor u sal bidden, hy u t'same Selfs hartelijk bemindt, voorwaer. Om dat g' hebt liefde en geloove, Als dat ik ben van Godt den Heer, Ik van mijn Vader ben van boove Gekoomen op dees weerelt neer. Ik van de weerelt weer verscheyde, En mijn vertrecke nae den Vaêr; En sijn Discipulen die seyde, Siet nu spreekt gy in 't openbaer. Gy spreekt nu geen bedekte reeden, Nu weet men dat gy alles weet, Men hoeft met twijffelaghtigheeden U niet te vragen meer bescheet. Hier in wy looven met goe' blijke, Dat gy van Godt sijt uyt-gegaen. Heer Jesus antwoort datelijke, Hebt gy 't geloove nu ontfaen? De uer komt, dat gy al gemeene Nogh hier en daer verstroyt sult sijn, En laten mijn alsoo alleene: Maer mijnen Vader is met mijn. Dees dingen heb ik u gesprooken, Op dat gy al-te-mael in mijn Soudt vreede hebben ongebrooken: Verdrukt sult g' op de weerelt sijn. De werelt hebbe ik verwonnen, Dus vastelijk op mijn betrouwt. Heer, geeft ons dat wy met u konnen De weerelt ook veraghten stoudt. 