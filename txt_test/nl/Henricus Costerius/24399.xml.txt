 Heer Iesus een jonghe Maghet ontboot Oft sy wou leeren steruen Oft sy wou steruen den bitteren doot Der werelt ghenuechte deruen. O Heere seet sy heere mijn Ick ben noch jonck en vrome Als mijn jonghe daghen leden sijn Dan sal ick tot v comen. Maer als v jonghe daghen leden sijn Comdy my dan te spade So suldy lijden die eewighe pijn En deruen mijn ghenade Die Maghet woude ter scholen gaen Steruen so soude sy leeren Wie vantse in haren weghe staen Iesus van Nazareenen Hy nam die Maghet byder handt Hy leydese aso schoone Hy leydense van daer int Hemels landt Daer gaf hy haer een croone. Och Heere seet sy ootmoedelijck Wat loffelijcke croone Ick wil v louen eewelijck Voor desen grooten loone. 