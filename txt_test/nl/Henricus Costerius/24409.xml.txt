 Ick sie die morghen sterre Heer Iesus claer aenschijn Ick groet v al van verre Met alder herten mijn. Och wie mach ic daer hooren Maken so soete ghebaer Het luydet in mijn ooren Oft een gulde herpe waer. O siel wildy my winnen Ende my bekennen bat Ende my daer mede ghewinnen Ick ben uwer sielen schat. Iesus lief vercoren Mijn troost mijn toeuerlaet Verleent my al te voren Te volghen uwen raet. Wildy by rade leuen So latet ws selfs raet Ende wilt al dat bengheuen Daer uwen quaden sin toe staet. Sijn dit die naeste weghen So ben ick zeer veruaert Natuer en wils niet pleghen Het is haren rechten aert. O siele slaet op v ooghen Siet aen mijn bitter pijn Mijn edel bloet verdrooghen Salt dus verloren sijn? Wildy my niet begheuen Iesus mijn gulden pont So wil ick v al mijn leuen Draghen in mijnen gront. O siele soude ick v laten? Neen ick in gheender stont) Ick en om uwer baten Ter doot toe seer ghewont. O Heer v bedruckte tranen Gheeft my door v ootmoet, Dat ick mits v vermanen Verc rijghe dat eewich goet. O siele ontfanckt die croone Mijn trou die gheue ick dy, My sult ghy hebben te loone En scheyt v niet van my. 