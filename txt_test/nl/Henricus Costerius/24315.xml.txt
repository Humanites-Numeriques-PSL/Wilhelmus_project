 Doen ghy Iesus gheboren waert Tot Bethleen inder stede Doen rees daer op al metter vaert Een schoon terre, waer mede Drie Coninghen worden ghewaer Dat die Sterre scheen alzo claer. Sy seyden oock ghelijcke Den Ioden is een Coninck gheboren Ons bidden en is niet al verloren Wie soecken hem in d’Iootsche rijcke. Die Coninghen scheyden doen van daer Sy en wouden niet langher beyden Die Sterre scheen voor hen soo claer Sy woude hen rechte leyden, Dan den dachlichtense vat, Sy hielden altijdt den rechten padt Haren ganck was bijder eerden Haer weghen waren also menichfout, Onse Godt hadde die Sterre ghebout Want sy was van grooter weerden. Tot Ierusalem doen zy quamen Die Sterre bleef verloren Sy begosten raet te ramen Waer dat Kint was gheboren Een teecken hebben wy ghesien Een Sterre vol bedien Alsoo verre in Oostenrijcke Het en can ons niet ontgaen Wy willen hem bidden aen Wy drie oock alle ghelijcke. Doen Herodes dat vernam Sijnen ancxt en was niet cleyne Hy wert in sijnen sin zeer gram Ende alle die Stadt ghemeyne Hy liet halen die outste Meesteren Ende daer toe die wijse Priesteren Die waren wtuercoren. Ghy Heeren een dinck heb ick ghehoort Segt wt der schriften woort Waer is dit kint gheboren. Sy seyden alle dat is waer Te Bethleem ist gheboren Dat sprack een Propheet claer So menich jaer te voren. Doen Herodes hadde vernomen Die drie Coninghen liet hy voor hem comen Hy vraechde hen heymelijcke Ghy Heeren hoe sal ick dat verstaen Waer saecht ghy die Sterre opgaen In uwen Coninckrijcke. Die Heeren dachten daer gheen quaet Sy dedent hem openbaren Herodes sprack ick gheue v raedt Te Bethleem sult ghy varen Dat Kint suldy vinden daer Dat seg ick al int openbaer Dat heb ick soo vernomen Als ghy weet waer dat is Segghet my dan weder ghewis Als Edelen ende vromen Sy seyden wy willen henen gaen Ende doen hem groote eere Dat Kin willen wy bidden aen Voor des Lants rechten Heere. Die Coninghen scheyden van daer Die Sterre sheen voor hen soo claer Ende die Sterre woudese rechte leyde Die sterre scheen voor hen seer saen Tot dat sy op t’hoochste bleef staen Daer Marta ende Ioseph waren beyde. Sy treden in dat huys al te same Met hun offerhande ghemeen Sy vonden dat Kindt van grooter fame Met Maria ende Ioseph by een Ende sy vielen op haer knien seer bly Sy baden aen dat Kindeken alle dry Met vreuchdelijcke sinnen Sy deden op haer schatten toegheuout Sy offerden myrre, wieroock, ende gout Met alsoo hertelijcke minnen Des nachts ontrent der middernacht Heeft hun den Enghel gheopenbaert Niet te keeren naer Ierusalem gheacht Noch te gaen te Herodes waert. De reyse heeft hun alsoo wel ghepast Dat zy waren van Herodes ontlast Sy quamen tot hun verstande Sy waren doen alsoo wel ghemoet Sy cosen een ander wech zeer goet Naer haren Coninck Lande. 