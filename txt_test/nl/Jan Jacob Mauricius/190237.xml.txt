 VRolyk beesje, dat de tipjes Van myn Roosjes amberlipjes Likken meugt, en naar uw lust Suikerzoete kusjes steelen, En des nachts, vermoeid van streelen, In haar poezele armpjes rust. Hondje, welgelukkig hondje, Troetelpop van Roozemondje, Wie benydt dat heil U niet, Die U alles ziet verwerven, Dat de minnaars moeten derven, Die vast smachten van verdriet. Hekuba, was 't my gegeeven Uwe tyden eens te leeven, 'k Zou my zelven daadlyk meê Tot een hondje vormen laaten. 'k Zou dien beestenaam niet haaten, Als ze my dat voordeel deê. Waarelyk myn Uitgeleezen, 'k Zou zo zoeten hondje weezen. 'k Jankte nimmer, als ik maar In Uw armpjes 's nachts mogt rusten 't Snoepen zou my nimmer lusten, Als ik by myn Roosje waar. Doch dit is vergeefsch te hoopen. Nazoos tyden zyn verloopen. Doch ik weet wel middel weêr, Zo gy wilt slechts, Roozemondje Geef my 't plaatsje van Uw hondje. Dit is al wat ik begeer. 