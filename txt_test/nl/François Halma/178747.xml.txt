 O Heer, hoor myn gebedt en smeeken, Neig d'ooren tot my, schier bezweken In 't leet. verhoor my naar uw woordt, En waarheit, my altoos gebleken; Naar uw gerechtigheit nu voort. Wil, Heer, met uwen knecht niet treeden In 't recht, naar uw gerechtigheden; Want niemant, schoon volmaakt in schyn, Zal immer voor u hier beneden Onschuldig of rechtvaardig zyn. De vyandt, op myn ziel verbolgen, Komt haar in bitterheit vervolgen, Vertreedt myn leven tegen d'aard'; Ik worde als van het graf verzwolgen, Naardien hy my ontziet noch spaart. Hy legt my, Heer, in duisternissen, Als die het licht en leven missen. Dies wordt myn geest in my bestelpt, Door rouw in 't hart, niet uit te wisschen; Dewyl uw almagt my niet helpt. Myn harte siddert van uw slagen. Doch ik gedenke aan d'oude dagen: Ik denk op uwer handen werk, Waarvan men my steedts hoort gewaagen: Van uwe daaden spreeke ik sterk. O Opperheerscher aller volken, Ik strek myn handen naar de wolken Tot u, naar wien myn ziel als brandt; Die voor u, in haar naare kolken, Is als een dor en dorstig landt. Verhoor my, want ik moet bezwyken, Zoo gy zoudt langer van my wyken, Verberg voor my uw aanschyn niet; Want ik zou worden als de lyken Ten grave, die men niet meer ziet. Laat my uw goedheit 's morgens hooren, Want ik, tot kroon en troon geboren, Betrouwe op u: maak my bekent Den weg dien ik, als uw verkoren, Te gaan heb tot myn levensendt. Want tot u heffe ik myne ziele, Opdat het zwaardt haar niet verniele; Redt my, ô Heer, toch uit de handt Myns vyandts, of ik in haar viele; Dewyl ik by u schuile in 't landt. Leer my, ô Heer, uw welbehagen En uwen wil doen al myn dagen; Want ik erkenne u als myn Godt: Behoedt my voor der boozen laagen, O Godt myns heils, myn levenslot ! Dat uwe Geest, dien ik verbeide, My in een effe landtstreek leide. Verlevendigm' om uwen naam; Geef dat myn ziel nooit van u scheide, En voer haar uit den angst en blaam. Doe dit om uw gerechtigheden, En wil des vyandts magt vertreeden, Om uwe goedertierenheit. Brengze om die ooit myn ziel bestreden; Want ik ben t'uwen dienst bereidt. 