 ZYt over hen in afgunst niet ontsteeken, Die boosheit doen, en onrecht slaan ter handt: Benytze niet. wilt nimmer qualyk spreeken Van 't hoog bestier; dewyl zy haast met schandt, Gelyk het gras, hier worden afgesneden, En vallen als grasscheutjes af op 't landt. Betrout den Heer, doet goedt, en woont in vrede Op d'aarde, en voedt u met getrouwigheit. Godt zy uw lust, opdat uw voet betreede Den weg der deugt, dan heeft hy u bereidt Al wat uw hart hier immer kan begeeren, En 't geen hy heeft den vroomen toegezeit. Zooge uwen weg op 't albestier des Heeren Zult wentelen, betrouwende op zyn magt, Zal hy 't voor u wel maaken, 't zyner eeren: Gelyk het licht komt na den vaalen nacht, Zal hy uw recht ook doen te voorschyn komen; Uw heil blinkt als de middagzon in kracht. Zwygt, zwygt den Heer, verbeidt hem, zonder schroomen, Ontsteekt u niet om hem, die vrolyk leeft In voorspoedt, tot verdrukking van de vroomen, En 't smeên van list, waarvan hy blyken geeft. Laat af van toorn, dooft alle gramschapszaaden, Opdat gy niet naar 't quaadt door afgunst streeft. Want trotzen, die des hemels hoogheit smaaden, Zal 's Heeren handt verdelgen met gewelt. Maar hen die Godt verwachten in genaden, Is d'aarde tot een erflyk goedt gestelt. De booze zal in korten tyt verdwynen Uit zyne plaats, gelyk het gras op 't veldt. Maar 's Heeren glans zal op de vroomen schynen, En d'aarde is den zagtmoedigen bereidt; Men ziet hen door geen oorlogsplaag verquynen, Maar dat hun hart in vrede zich vermeit. De booze wil rechtvaardigen belaagen; Zyn tantgeknars is op hen aangeleit. Maar Godt, die zulk een' hoon niet kan verdraagen, Belacht hem; want hy ziet zyn dag genaakt. 't Godtlooze rot rukt, om Godts volk te plaagen, 't Zwaardt uit de scheê, terwyl 't van woede blaakt. Zyn boogen zyn gespannen om te vellen D'oprechten, in elende en noodt geraakt. Maar 't zwaardt, gewet om 's Heeren volk te knellen, Door moordery en slagting, zal het hart Der snooden zelf doorgrieven als zy 't quellen. Godts handt verbreekt hun boogen, yzerhart. Het kleen bezit der vroomen baart genoegen, Maar d'overvloet der boozen enkel smart. Want d'armen der godtloozen, die steedts zwoegen In schennis, zal Godt breeken, maar hy draagt Hen die zich naar zyn woordt en wetten voegen. Van 't heilig volk, dat hem alleen behaagt, Kent hy 't bedryf, den weg, en levensdagen; Hunne erfenis blyft eeuwig, hoe belaagt. Zy worden in den quaaden tyt van plaagen Niet schaamroot; noch wanneer de honger woedt Wordt hunne ziel niet angstig neêrgeslagen; Maar door Godt gunst verzadigt en gevoedt. Doch 't godtloos rot zal met den rook vervliegen, Als 't offervee op 't outer in zyn bloedt. De booze ontleent, om yder te bedriegen, En geeft niet weêr, maar die rechtvaardig is Geeft mildelyk, en zoekt nooit winst met liegen. Want 's Heeren volk bezit, (dit is gewis) D'aarde erfelyk: maar zyne vloekelingen, Zienwe uitgerooit en schuil in duisternis. Men ziet dien man met zegening omringen. De Heer bestiert zyn' gang, en hy heeft lust Aan zynen weg. als 't quaadt hem komt bespringen, Of dat hy valt, zyn moedt wordt niet geblust, Noch hy vertreên: omdat de Heer zyn handen Steedts ondersteunt, en hem schenkt vrede en rust. 'k Ben jong geweest, en lette op 's wereldts standen, En ben nu oudt, maar zag nooit in den noodt, Rechtvaardigen verlaaten, zelfs in banden; Noch dat hun zaadt vertwyfelt zogt om broodt. Z'ontfermen zich den ganschen dag in 't leenen, Terwyl hun zaadt in zegening vergroot. Wykt af van 't quaade, en streeft langhs 't heilspoor heenen Van 't goede, opdat gy liefde en deugt betracht. Woont eeuwiglyk, van 's hemels licht bescheenen. Want godt bemint het recht, en zal 't geslacht Der vroomen niet verlaaten, maar bewaaren. Doch 't godtloos zaadt vergaat met zyne kracht. 't Rechtvaardig volk zal vrede wedervaaren Op d'aarde, die het erfelyk verkrygt Tot zyn bezit, bepaalt door tyt noch jaaren. Terwyl de tong des goddeloozen zwygt, Komt ons de mondt des vroomen wysheit melden, En spreekt voor 't recht wanneer het nederzygt. Godts wet beslaat zyn harte als 't gras de velden, Dies zullen nooit zyn gangen slibbren, schoon Hy wordt beloert, van die hem booslijk schelden En lasteren, met bitschen smaat en hoon. De booze zoekt d'onschuldigen te dooden, Maar krygt in 't endt zyn welverdienden loon. Want Godt bewaart den vroomen in zyn nooden, En laat hem niet in 's goddeloozen handt, Noch doemt hem, als hy tot hem komt gevloden, In 't oordeel, ja schut hem voor schade en schandt. Wacht op den Heer, en wandelt op zyn wegen, Dan zal hy u verhoogen in het landt. Dan zult gy zien, in voorspoet opgestegen, Hoe 't godtloos zaat zal worden uitgerooit. 'k Zag eenen man, daar elk voor scheen verlegen, Geweldig, en met groote pracht getooit; Hy scheen gelyk een groene boom te bloeien, Maar hy ging door, en niemant zag hem ooit. Ik zocht hem wel, maar vondt hem niet meer groeien. Let op den man die vroom is van gemoedt, Van wien men steedts gerechtigheit ziet vloeien; Want zulk een man heeft vrede in 't endt en goedt. Maar hen die stout Godts wetten overtreeden, Zienwe eindelyk verdelgt in tegenspoedt. Doch 't heil, dat van den hemel wordt gebeden, Is eeuwig den rechtvaardigen bereidt Door Godt, hun sterkte in tyt van tegenheden. De Heer, die hun zyn hulp heeft toegezeit, Zal hen ook van 's godtloozen magt bevryden, Want zy zien op zyn trouwe in eeuwigheit. 