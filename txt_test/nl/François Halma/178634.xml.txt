 'k ZAl uwen naam verhoogen, Heer, En juichen vrolyk t'uwer eer. Want gy hebt myne ziel geredt, En opgetrokken uit het net. Myn vyandt kon zich niet verblyden, Want gy holpt my in al myn lyden. O Heer, myn Godt, ik riep u aan, Met dootsbenaautheit aangedaan, En werd geneezen door uw magt. Gy hebt my uit het graf gebragt, En my behouden by het leven, Dat ik niet voor den kuyl zou sneeven. Zingt, zingt den Heer, gy die hier smaakt Zyn gunste, en voor wier heil hy waakt. Gedenkt met lof zyn heiligheit. Want maar een oogenblik bereidt Hy zynen toorn; daar hy een leven Van gunst zal aan zyn erfdeel geeven. Want zyn goedtgunstigheit beklyft Aan 't volk dat hem gehoorzaam blyft, Door alle tydt en eeuwen heen. Des avondts hoort men droef geween, Maar 's morgens juicht men met gezangen, Om 't heil, van zyne gunste ontfangen. Ik zeide in mynen voorspoedt wel; 'k Zal nimmer wanklen door gequel, Want gy hadt mynen berg heel vast Gezet, bevrydt voor overlast. Ik mogt, door uw goedtgunstigheden, En hoede, 't vredespadt betreeden. Maar toenge uw vriendlyk aangezicht Verbergde, miste ik alle licht. Ik werd verschrikt; 'k riep tot u, Heer, En smeekte uw aanschyn, als weleer; Wat winst is in myn bloedt te vinden, Wanneer de doodt my zal verslinden? Wordt uwe roem vermeldt van 't stof? Verkondigt het uw' waarheits lof? Hoor, Heer, en wees my tot een hulp, Opdat my 't quaadt niet overstulp'. Gy hebt myn klagte en leet verandert In eene reie en zegestandert. Gy hebt myn' zak ontbonden, Heer, En my omgordt met vreugde en eer. Opdat myne eere u loove en zing', En nimmer zwyge in 's tempels kring. O Heer, myn Godt, ik zal u pryzen, En eeuwiglyk u eer bewyzen. 