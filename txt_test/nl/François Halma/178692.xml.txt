 O Heer, ô Godt myns heils, voor u Roep ik by dage en gansche nachten, Hoor myn gebedt en naare klagten, Zy koomen voor uw aanschyn nu. Neig, Heer, uw ooren tot myn schreien, 'k Zal in betrouwen u verbeîen. Ik ben gerekent met de geen, Die in de groeve nederdaalen; Ik kan bykans geen adem haalen, Als magteloos door al 't geween. 'k Ben als een man, die, zonder krachten, Zal telkens in den druk versmagten. Ik ben door droefheit afgemat, En afgezondert by de lyken, Gelyk verslagenen, in 't wyken Voor 's vyandts zwaardt, in 't graf gespat: Als dien gy niet gedenkt, vertreeden, En door uw handt hier afgesneeden. Gy hebt my in den kuil geleit, In d'ondergroeve en duisternissen, In diepte, daar ik u moet missen, Ten blyk van uwe grimmigheit, Die op my rust. 'k ben in bezwaaren, En wordt gedrukt van al uw baaren. Al myn bekenden hebt gy veer Van my gedaan, myn vrienden yzen Voor my, ik ben een groot afgryzen, En gruwel: 'k ben besloten, Heer, En kan, bezet met angst en schroomen, Niet uit dit naare lyden koomen. Myn ooge treurt van zwaaren druk; Ik roep tot u geheele dagen, O Heer, en smelt in 't rouwig klaagen, Als hygende onder 't lastig juk: Ik strek, in deezen noodt en banden, Tot u myn hart uit en myn handen. Zal uwe handt ook wonderheên Aan dooden doen, dat zy u looven ? Dat d'overledenen uw hoven Met lof, en heilgejuich betreên ? Zal iemant uwe goedheit spellen In 't graf, of uwe trou vertellen ? Maakt gy uw wonderen bekent In 's doodts bederf en duisterheden ? Wordt uw gerechtigheit beleden In 't landt daar 't leven is volendt ? Maar myn gebedt, van u vernomen In 't morgenlicht, zal tot u komen. O Heer, waarom verstoot gy my ? Waarom verlaat gy myne ziele, Opdat uw gramschap haar verniele ? Gy toont u steeds als myn party, En komt, als ik u heil zal vergen, Voor my uw aangezicht verbergen. Ik ben, Heer, van der jeugt bedrukt, Doodbrakende en gansch twyfelmoedig; 'k Draag uw vervarenissen, bloedig Door u geslagen: 'k ga gebukt. Want uwe gloedt en toornigheden Verteeren myne ziel en leden. Uw gramschapsvier gaat over my, 'k Verga en moet in 't leet verstikken, Dewyl gy komt myn ziel verschrikken. Den ganschen dag omringen zy Als water myne ziel, vol schroomen, Z'omvangen my als sterke stroomen. 'k Zie mynen vriendt en metgezel, Zeer verre van my afgeweeken; Ik ben van hunne hulp versteeken; En gansch veracht, door uw bestel: 'k Zie myn verwanten en bekenden In duisternis zich van my wenden. 