 MEn loove Godt, als vriendelyk, En goet, grootmagtig in zyn ryk, Zyn goedheit duurt in eeuwigheden. Wie zal des Heeren mogentheit Uitspreeken ? wie meldt hier beneden Al zynen lof, en groot beleit ? Welzalig zynze die het recht, Gelyk hy 't open heeft gelegt, En zyn gerechtigheit betrachten. Gedenk toch myner, magtig Heer, Naar gy uw volk houdt in gedachten; Bezoek my met uw heil en eer. Opdat ik dus beschouwe 't goedt Van hen, die, zuiver van gemoedt, Tot uwen dienst zyn uitverkoren: Opdat ik ben in 't hart verblydt Met blyschap, die uw volk laat hooren, Wanneerge uw erfdeel gunstig zyt. Wy hebben tegen u misdaan, En, met de vadren, afgegaan Uw recht in onze handelingen, Waarin veel goddeloosheit bleek. De vaders sloegen op de dingen Geen acht, verricht in Gosens streek. Uw wondren, die uw rechte handt Gedaan heeft in Egiptenlandt; Uw groote goedertierenheden Zyn nimmermeer van hen gedacht: Maar zy, weêrspannig in hun zeden, Wantrouden aan de zee zyn magt. Doch hy verlosteze om zyn' naam, Opdat des vyandts trots en blaam Verstooven voor zyn magt en daaden. Hy heeft de schelfzee uitgedroogt; Zoo datze door d'afgronden waadden, Als door woestynen, opgehoogt. Hy slaakteze uit des haters magt, En heeft hen uit de handt gebragt Des vyandts. hunne weêrpartyders Zyn met de watren overstroomt, Zoodat niet een van hun bestryders, Ontquam, hoe trots en onbeschroomt. Toen gavenze geloof aan 't woordt, Zyn lof werdt uit hun' mondt gehoort: Doch zy vergaten haast zyn werken, En wachtten niet naar zynen raat; Als ofze wilden Godt beperken Door hunnen lust tot overdaat. Zy hebben door hun lust en tocht Godt in de wildernis verzocht; Daar hy hun gaf hun hartsbegeeren. Maar liet door eene magerheit Hun ziele en levenskracht verteeren, Die zich op allen heeft verspreidt. Zy waren nydig op Godts knecht, Op Mozes, en Aärons recht. Toen is het aardryk opgespleeten, Dat Dathan en Abirams schaar Verzwolg en stolpte in zyne reeten, Voor Israël in 't openbaar. Een vier sloeg opwaart uit den grondt, Dat hun vergadering verslondt. By Horeb maakten zy vermeeten Een kalf, zy hebben voor een beeldt Van eenen os zich neêrgesmeeten, En 's Hoogstens eer hier meê verdeelt. Zy hebben Godt, hunne eer, verkeert, In eenen os, die 't gras afscheert. En hunnen Heilandt snood verlaaten, Die in Egipten wonderheên Verricht had, en ook in de staaten Van Cham; daar zyne magt verscheen. Zy dachten aan de schelfzee niet. Dies zeide hy, als met verdriet, Dat hyze al t'zamen zou verdelgen, Zoo Mozes voor zyn aangezicht, (Die zoo veel morrens most verzwelgen) Niet had gestaan in 't blakend licht. Hadt hy Godts gramschap niet gekeert, Zy waren door het vier verteert; Terwylze onwaardiglyk versmaadden 't Gewenschte landt, en 's hemels woordt: Zy morden tegen 's Heeren daaden, En hebben nooit zyn stem gehoort. Dies hief hy zyne handt omhoog, En zwoer, dat hy voor yders oog, Hen in de woesteny zou vellen: Dat hy ook onder 't heidendom Hun zaadt zou tot versmaadheit stellen, Verstrooit in ballingschap rontom. Zy hingen Baäl-Peor aan, En hebben schroomeloos bestaan Der dooden offerhanden t'eeten: Godts gramschap hebben zy gewet Door hunne boosheit, niet te meeten, Zoodat de plaag hun heeft geplet. Toen zagmen Pineas opstaan, Die, in Gods naam, heeft recht gedaan, Waardoor de plaag werdt opgehouden. Dit is hem tot gerechtigheit Gerekent, die nooit zal verouden, Maar eeuwig blyven uitgebreidt. Zy maakten hem ook zeer gestoort Te Meriba, daar 't morrend woordt Zelf Mozes bragt in ongenade: Want zy verbitterden zyn' geest, Waardoor hy onbedacht te rade In zyne woorden is geweest. Ook hebben zy de volken nooit Naar 's Heeren voorschrift uitgerooit; Maar mengden zelfs zich met de zeden Der heidenen, wel in hun schik: D'afgoden hebbenze aangebeden, Die hun steeds wierden tot een' strik. Zy hebben ook hun echte kroost In 't vier den duivelen gerooft, En veel onschuldig bloet vergoten; Der zoonen en der dochtren bloet, Dat voor d'afgoden is gevloten Van Kanaän, gelyk een vloedt. Zoodat het landt door deze schult Met moorderyen is vervult, En door onnozel bloet ontheiligt. Zy hebben hun bedryf bevlekt, En, als voor 's hemels wraak beveiligt, Zich tot boesaadjen uitgestrekt. Dies heeft Godt, in zyn toornigheit Ontsteeken, hunne straf bereidt, En quam zyn erfnis tegenstreeven, Waaraan hy eenen grouwel hadt; Dies heeft hyze in de handt gegeeven Der heidenen met hunnen schat Hun haters hebbenze onderdrukt; Zy gingen voor de magt gebukt Des vyandts, en zyn wreede handen. Godt heeftze menigmaal geredt; Maar zy, geslaakt uit boei en banden, Vergaten hem en zyne wet. Zy tergden hem door hunnen raadt, En zyn verteert in dezen staat, Noch zag hyze aan in hunne klagten, En dacht in liefde aan zyn verbondt; Dies quam hy weêr hun leet verzachten, Als hy hun zynen bystant zondt. Hy gaf dat hun barmhartigheit Zelf by den vyandt was bereidt, Daar zy, vervoert, gevangen zaten. Verlos ons Heer, ô onze Godt, En breng ons uit der heidnen staaten, In Jakobs erffenisse en lot. Opdat wy uwen naam en lof, Als ons beroemende in die stof, Vryuit verbreiden in gebeden. Gelooft zy Isrels Godt en Heer, Van eeuwigheit tot eeuwigheden: Al 't volk zegg', Amen, t'zyner eer. 