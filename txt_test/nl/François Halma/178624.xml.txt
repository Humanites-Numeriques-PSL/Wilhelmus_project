 DE Heer verhoore u in de dagen Die vol benaautheit zyn, Hy redde u, naar zyn welbehagen, Uit allen angst en pyn. De Godt van Jakob wil u stellen In 't hooge, en zy uw hoede; Uit Sion koome uw hulp voortsnellen', En 't heiligdom het goede. Hy denke aan al uw offerhanden Van spyze, op zyn altaar, 't Slagtoffer doe hy gansch verbranden tot asch, voor Levys schaar. Hy geeve u al uw hartsbegeeren, En wil uw' raadt vervullen: Opdat wy juichen en hem eeren, Alswe overwinnen zullen. Wy zullen in des Heeren naame D'ontrolde vaanen fier Opsteeken, opdat zulks beschaame Des vyands krygsbanier. Godt geeve u 't geen gy zult begeeren. Nu weet ik dat de Heere Komt zyn Gezalfdens heil vermeêren, En hem behoudt met eere. Hy zal ook zijne beê verhooren Uit zynen hemeltrans, 't Heil, zyne rechte bandt beschooren, Zal zyn met magt en glans. Schoon dees van waagnen, die van paarden Gewaagen, wy vermelden Van 's Heeren naam, zoo hoog van waarden, Den Godt van onze helden. Zy hebben zich gekromt in 't vechten, En zyn gevallen, maar Wy zyn gerezen als zyn knechten, Vaststaande in al 't gevaar. O Heer, behoud en geef ons zegen; Die Koning leen zyn ooren Tot ons, als wy, om hulp verlegen, Ons smeeken laaten hooren. 