 IK stelle op u, Heer, myn betrouwen, Dat my nooit schande of smaat Treffe of benaauw'; maar laat My eeuwiglyk uw heil beschouwen. Help my uit, naar myn beden, Door uw gerechtigheden. Neig, Heer, uw ooren tot myn klaagen. Redt my van 's vyands trots. Wees my een sterke rots, Een vesting, vast door haters laagen: Een huis, om my te hoeden Voor hun gewelt en woeden. Want gy zyt myne steenrotz, 't leven Van myne ziel, myn borg; Gelei my door uw zorg, Om uwen naam, in top verheven. Redt my uit alle netten, Die zy my heimlyk zetten. 'k Beveel myn' geest in uwe handen. Want gy hebt my bevrydt, Godt, die waarachtig zyt. Ik haate hen, die, tot hun schanden, Op nietige ydelheden Acht neemen, en hun zeden. 'k Betrouwe op Godt, verheugt van harte, Wiens goedertierenheit Geroemt wordt en verbreidt. Want gy zaagt myne elende en smarte, En kende in gunst myn ziele, Datze in geen wanhoop viele. Gy, Heer, hebt my ook niet beslooten, In 's vyands magt en handt, Stout tegen my gekant; Maar my uit zyne sterke pooten Geredt; en myne voeten De ruimte doen ontmoeten. Wees dan, ô Heer, myn ziel genadig, Beangst en zwaar geplaagt. Myn oog is doorgeknaagt Van smart. myn lyden ryst gestadig, En prangt myn buik en leden. Myn geest wordt fel bestreden. Want door de droefheit is myn leven Verteert; myn jaaren zyn Verzucht in rou en pyn. Myn kracht heeft my ook gansch begeeven Door misbedryf: myn weenen Doorknaagt myn vleesch en beenen. Van wegen alle myn bestryders, Ben ik myn nabuurs smaat; Bekenden, in dees' staat, Tot schrik; gehoont van myn benyders. 'k Zie my ook op de straaten Van ydereen verlaaten. Ik ben als uit het hart vergeeten, Gelyk een doode in 't graf. Elk wendt zich van my af. 'k Ben als een vat rontom gereeten, Bedorven en onwaardig. Elk smaat my heel boosaardig. Want ik, rontom bezet met vreezen, Vernam aan alle zy De naspraak tegen my; Hun raadslag heeft myn ziel verweezen, Om haar met kracht te rooven, En 't levens licht te dooven. Maar ik betrouwe op u, ô Heere, Ik zeg: gy zyt myn Godt. Myn levenstyd en lot Zyn in uw hand, verhoogt in eere; Redt my uit 's vyands handen, En myn vervolgers tanden. Laat over my uw aanschyn lichten, Verlos in gunste uw' knecht, Naar 't woord hem toegezegt: En laat my nooit door schaamte zwigten, Want ik roepe u aan, Heere, Opdat geen quaat my deere. Maar schaamte treff' de goddeloozen, Verdelg hen tot in 't graf. Verstom, tot smaat en straf, De valsche lippen van de boozen, Die trots bestaan de vroomen Te lastren, zonder schroomen. Hoe groot zal 't goedt ook voor hen weezen, Dat gy hebt wechgelegt, Gewrocht en toegezegt, Voor hun die uwen naame vreezen, Hier by der menschen kindren: 't Goedt dat nooit zal vermindren ! Gy zult hen in 't geheim versteeken, Van 't Goddlyk aangezicht, In 't ongenaakbaar licht, Om 's mans hoogmoedigheên te breeken; En in een hut besluiten, Om tongentwist te stuiten. Gelooft zy Godt, die zyn genade, En goedertierenheit Heeft wonderlyk verbreidt Aan my, tot 's vyandts schande en schade, My voerende in een sterkte, Dat elk zyn bystant merkte. Ik zeide wel: 'k ben afgesneeden Van voor uwe oogen, Heer; Dan hoorde gy noch weêr Myn roepen, smeeken, en gebeden. Lieft Godt zyn gunstgenooten, Hy zal uw heil vergrooten. Want Godt, de Heer, behoedt de vroomen, En straft den euvelmoedt, Door trots en waan gevoedt. Zyt sterk, en hoopt vry zonder schroomen Op Godt, hy zal u sterken En 't goede voor u werken. 