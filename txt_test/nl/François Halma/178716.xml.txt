 Hoe gelukkig is hy t'achten, Die 's Heeren vrees' houdt in gedachten, Met grooten lust in zyn geboden ! Zyn zaadt, beschut voor angst en nooden, Zal zeer geweldig zyn op aarde, Gezegent en van groote waarde. Veel have zal in 't huis des vromen, Met rykdom overvloedig komen. Zyn recht zal eeuwig staande blyven. 't Licht zal de duisternis verdryven By die oprecht zyn. hy, liefwaardig, Is goedt, barmhartig en rechtvaardig. Wel zulk een man, die, met ontfarmen, Zyn goedt milt uitleent aan den armen. Met recht beschikt hy zyne zaaken. Nooit zal hy in 't bederf geraaken. 't Rechtvaardig volk blyft in gedachten By Godt en alle nageslachten. Hy zal geen quaadt geruchte vreezen: Zyn hart zal nooit bekommert wezen, Als vast betrouwende op den Heere: Die 't ondersteunt, naar zyne leere. Dies vreest hy niet, tot dat Godts wraake Op zyne weêrpartyen blaake. Hy, als meêlydende en miltdadig, Geeft den nootdruftigen gestadig. Zyn recht bestaat in eeuwigheden, Zyn naam en roem wordt nooit vertreeden. Maar Godt zal zynen hoorn verhoogen In eere, als 't licht in 's hemels boogen. De goddelooze zal 't aanschouwen, In toornigheit zyn' haat ontvouwen: Ook zal hy knarssen met zyn tanden Zyn harte zal van woede branden, En smelten, in vergeefsche wenschen, Van Godt verlaaten en van menschen. 