 TOt u roepe ik, ô Heer, myn sterkte, Myn rotze: och dat uwe oore merkte Op myne stem ! Zult gy u toonen Als doof ? zoo worde ik als die woonen In 't stof; en die, door uwe straf, Hier daalen in den kuyl en 't graf. Hoor, Heer, de stemme myner smeeking, Als ik tot u, met hartverbreeking, Nu roepe en heffe myne handen Naar d'Aanspraakplaats, by 't offerbranden, De plaats van uwe heiligheit, Daar gy uw gunst hebt toegezeit. Trek my niet wech met d'onrechtwerkers, In schyn vreêlievend, maar versterkers Van 't quaade, in 't snoode hart versteeken; Koom hunnen boozen handel breeken. Geef hen naar hunner handen werk, Vergeldt hen, want zy woeden sterk. Omdat zy met hun hart niet letten Op 's Heeren daden, noch zich zetten Om zyne werken aan te schouwen, Zal hyze breeken, en niet bouwen. Zy derven eeuwig 't zalig goedt, Door zyne straffe en gramschaps gloedt. Gelooft zy Godt, die myn gebeden Gehoort heeft met goedtgunstigheden. Myn schilt en sterkte is by den Heere. 'k Vertroude op hem, en, tot zyne eere, Ben ik geredt: dies springt myn hart Van blydschap op, ontheft van smart. Ik zal hem met gezangen looven. Godt is hun sterkte en kracht van boven. Hy is de sterkheit van 't bevryden Van zyn Gezalfden, door zyn lyden. Verlos uw volk, geef zegen, weidt Uwe erve, en draagze in eeuwigheit. 