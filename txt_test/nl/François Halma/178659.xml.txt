 O Godt, neem myn gebedt ter ooren, Wil gunstig naar myn smeeking hooren, En u niet voor myn klagt versteeken. Merk op, ô Heer, verhoor myn beê, 'k Bedryf misbaar, en, gansch t'onvreê, Maake ik getier in 't klaaglyk smeeken: Om 's vyandts roep, den haat der boozen, 't Beangstigen der goddeloozen Van myne ziele. want zy schuiven Op my veele ongerechtigheit, En haaten my met onbescheit In toorne: laatze, ô Heer, verstuiven. Myn harte lydt veel smart van binnen; Verschrikkingen des doodts verwinnen Myn ziel, die op my zyn gevallen. Dus komt my vreeze en bevinge aan: Ik wordt met doodtschrik aangedaan; Terwylmen 's vyandts magt hoort brallen. Zoodat ik zegge: koom beteuglen Dien hoogmoedt; en, och kreeg ik vleuglen Gelyk een duive, om wech te zweeven ! Ik zoude vliegen waar ik mogt, En verre zwerven door de locht, Om in een woesteny te leeven. Ik zoude haasten om t'ontkoomen Den dryfwindt, voor elkeen te schroomen, En zwaren storm. koom hen verslinden; Deel hunne tonge, want ik zie De stadt vol twist, dien ik ontvliê, En wrevel by dees twistgezinden. Des daags en 's nachts gaan zy hun muuren Rontom: waarin men steedts ziet duuren Alle overlast en booze streeken, Bederf en ongerechtigheit; De list is op hun straat verspreidt, Waardoor zy eere en trouw verbreeken. Want 'k zie my van geen' vyandt hoonen, 't Geen ik gereedlyk kon verschoonen, En met gedult ook had gedraagen: Myn hater maakt zich ook niet groot Nu tegen my, want ik ontvloodt Wel anders zyn verborge laagen. Maar gy, ô mensch, dien ik waardeerde Voor mynen vriendt, en dien ik eerde Als mynen leidsman, komt my schenden: Wy leefden zoet te zamen raadt, En gingen op, in 't feestgewaadt, Naar 's Heeren huis, met Isrels benden. Dat hen de doodt ter neder velle, Zy daalen levendig ter helle; Want in hun woning heerscht godtloosheit, Ook in het binnenst van hun hart. Dies roepe ik Godt aan in myn smart; En hy verlost my van hun boosheit. 'k Zal 's avondts, 's morgens, 's middags klaagen, Met veel geruchts en gansch verslagen, En hy zal myne stemme hooren. Hy heeft myn ziele van den strydt Verlost in vrede, en my bevrydt Van magtigen, vol woede en tooren. Godt, als die zit van oude dagen, Zal my verhooren en hen plaagen, Dewyl 'er geen veranderingen By hen te zien zyn, en zy Godt Niet vreezen. want hy slaat, met spot, De handt aan zyn verbondelingen. Hy schendt onwaardig zyn verbonden. Zyn mondt wordt gladder zelf bevonden Dan boter: maar het oorelogen Voedt hy in 't hart. zyn woorden zyn Wel zacht als olie in den schyn, Doch scherp als zwaarden, uitgetogen. Werpt op den Heere al uwe zorgen, Hy zal u voeden in 't verborgen, En in alle eeuwigheit niet lyden Dat hier de vroome wanklen zal, Want hy bewaart hem voor den val, Als zyn Beschermheer, t'allen tyden. Maar gy zult hen doen nederdaalen, O Godt, in eenen put vol quaalen: Bloetdorstige en verkeerde menschen Zien hunne dagen niet gebragt Ter helfte; daar ik u verwacht, En u betrouwe in al myn wenschen. 