 DE heidens zyn, ô Godt, met magt gekomen, En hebben stout uwe erfnis ingenomen, Den Tempel van uw heiligheit geschonden, En uwe stadt, Jerusalem, verslonden Door 't vier, en haar gestelt Ten steenhoop; ja op 't veldt Gestrooit de bleeke lyken Van uwe knechten, laas ! 't Gevogelte tot aas, Opdat hun wrok zou blyken. Zy gaven 't vleesch van uwe gunstgenooten 't Gedierte. 't bloet, door moordery vergoten, Vloeide om de stadt Jerusalem als stroomen; Hun woede, door geen smeeken in te toomen, Vergunde hun geen graf, Elk deinsde van hun af. Dus zyn wy onze buuren Tot smaadheyt, schimp, en spot; Dit is het bitter lot Dat wy rontom bezuuren. Hoe lange, ô Heer ? zult gy in eeuwigheden Vergramt zyn, en uwe erfenis vertreeden ? Zal dan uw toorn in yvervlam steedts branden Gelyk een vier, dat weidt door steên en landen ? Stort uwen gramschapsgloet Op 't heidendom, verwoedt En vreemt van uwe kennis: De koningkryken, daar Men u in 't openbaar Niet aanroept, vol van schennis. Want Jakob heeft men woedende opgegeeten, Zyn woningen ten gronde neêrgesmeeten, En gansch verwoest, tot puin, en gruis, en steenen. Gedenk ons, Heer, die deze breuk beweenen, Toch niet het voorig quaadt, En misbedryf: maar laat Ons uw barmhartigheden Voorkomen, want wy zyn Verdunt naar oogenschyn, Door 't quaadt by ons geleden. Help ons, ô Godt des heils, en waak voor d'eere Van uwen naam, opdat uw gramschap keere. Verzoen uw volk, vergeef zyn schuldt en zonden, Waardoor uw' naam onteert is en geschonden. Waarom zou 't heidens rot Stout vraagen: waar is Godt Hun heilandt ? dat de wraake Van al 't vergoten bloet Eens uitspatte als een vloedt, En zyne koppen blaake ! Geef dat wy zulks beschouwen met onze oogen. Het naar gekerm, dat klinkt aan 's hemels boogen, Van hen die in de kerkers zyn gevangen, Koome eens voor u, opdat ze hulpe ontfangen. Behoudt, in dezen noodt, De kindren, die ter doodt Alrede zyn verwezen; Door uwen arm en kracht, Opdat het nageslacht Uw mogentheit mag vreezen. Vergeldt, ô Godt, het nagebuuren smaalen, Om in hun' schoot, naar rechten, te betaalen, Zelf zevenvoud', hun bits en schamper spreeken, Waardoor zy naar uw kroon en hoogheit steeken. Dan looven wy, uw volk, Bevrydt van 's vyandts dolk, De schapen uwer weide, Uw hoogheit eeuwiglyk, Verheerlykt in het ryk, Dat gy voor ons bereidde. 