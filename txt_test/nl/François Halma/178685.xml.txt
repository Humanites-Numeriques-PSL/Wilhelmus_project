 ZIngt bly onzen Godt, Hy is onze sterkte, Als die Jakobs lot Neemt in zyn hoede, Juigt hem, die 't goede Steeds voor hem bewerkte. Zingt hem eenen Psalm, En slaat op den trommel Heldren toon en galm. Op harpe en luiten, En zoete fluiten Klink' muzykgedommel. In de niewe Maan Laat bazuinen hooren, Datmen 't feest voortaan, Vrolyk ten tyde, Als 't Godt inwyde, Viere zonder stooren. Want dat is een wet Van Godt zelf gegeeven, Door hem ingezet; 't Recht en de leere Van Jakobs Heere, Josef voorgeschreven. Hy heeft dit gestelt Tot genade-blyken, Als hy 't boos gewelt Brak van Egipten, Dat zy ontslipten, Toen hy 't deedt bezwyken. Daar heeft het gehoort Onverstaanbre taalen. 'k Heb zyn' schouder voort Den last ontheven, En hem gegeeven Dat hy aêm kon haalen. Ik ontrok zyn handt Van den ticheloven. Als gy, overmant, Riept in het lyden, Quam ik u vryden Door myn hulp van boven. Ik antwoordde uit 's Donders donkerheden, Met een zwaar geluidt. 'k Proefde u aan 't water, Dat met geschater Stroomde naar beneden: Dat te Meriba Uit de rotz quam vloeien. Toen zeide ik daar na: Myn volk wil hooren, En leen uw ooren, Dat uw heil mag groeien. Ik zal, Israël, Onder u betuigen; Dient, naar myn bevel, Nooit vreemde Goden; Wil in uw nooden, U voor hen niet buigen. Want ik ben de Heer, Uwe Godt, ik leidde U, tot myn naams eer, Uit 's vyandts banden, En Memfis landen, In een ruimer weide. Open uwen mondt, Laat uw hart ontvonken Naar myn heilverbondt. Dat myn genade Uw ziel verzaade, U van my geschonken. Maar myn volk, verhardt In zyn booze wegen, Heeft my steeds gesart; 't Hart op myn wetten Niet willen zetten, Als my ongenegen. Dies gaf ik 't, in wraak, Over aan zyn harte, Dat het naar zyn' smaak Leefde en zyn zinnen; Om 't quaadt te minnen, Dat myn Godtheit tarte. Och, hadt Israël My toch willen hooren, En, naar myn bevel, Den weg bewandelt, En trou gehandelt, Als myn uitverkoren ! 'k Hadde in korten tijdt 's Vyandts magt verslagen, Schoon vol woede en spyt; En zyne benden Gedempt, in 't wenden Van myn handt, door plaagen. Zy, die in 't gemoedt Zelfs den Heere haaten, Hadden hem te voet, Geveinst, gevallen; En geen van allen Immer hem verlaaten. Maar hun levensstaat Hadmen lang zien bloeien. Hy had hun verzaadt Met tarwe in goedheit, En honigs zoetheit, Die de rotz liet vloeien. 