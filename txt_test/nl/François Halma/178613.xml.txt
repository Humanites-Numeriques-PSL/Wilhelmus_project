 IK zal den Heere uit 's harten grond Steeds looven, en hem met den mond Verheffen. 'k Zal met lust verhaalen Alle uwe wondren, zonder faalen. 'k Zal in u goedheit zijn verblijdt Gy zijt mijn Godt tot allen tijd: In u zal ik van vreugde opspringen; 'k Zal uwen naame psalmen zingen. Omdat mijn haters achterwaart Gekeert zyn, en, met schrik vervaart, Zyn voor uw aangezicht gevallen, Vergaan; hoe stout zy mogten brallen. Want gy hebt mijn recht afgedaan, My in mijn rechtszaak bygestaan. Gy hebt op uwen troon gezeten, O Richter van 't harte en geweeten. Gy hebt de Heidenen, O Heer, Gescholden, en met veel oneer Verdaan den naam der goddeloozen, Die eeuwig zal van schaamte bloozen. O vyand, is in eeuwigheit 't Verwoesten nu volendt? en leit De naam van onze steÃªn begraaven, Daar ge uwen bloetdorst in quaamt laaven? Maar d'Opperheer zit op den troon In eeuwigheit; opdat hy toon' Zijn groote kracht en hoog gerichte, En dat de wereld voor hem zwigte. Hy zelf zal in gerechtigheit De wereld richten met bescheit; De volken zal hy hier beneden Oordeelen in rechtmatigheden. De Heer zal wezen 't hoog vertrek Des lydenden, dat hy hem dekk' En veilige in benaude tyden, Opdat hy hem redde uit zyn lyden. Die uwen naame kennen, Heer, Betrouwen op u meer en meer, Omdat gy nimmer hebt verlaaten Hen die u zoeken in hun staaten. Psalmzingt den Heer die Sion stelt Tot zijne woning; en vermeldt Den volkeren zijn groote daden, En 't heilverbond van zyn genaden. Want hy zoekt streng het schuldig bloed, Doch, altoos goed, Vergeet hy hen niet die hier zugten In hunne elende, en tot hem vluchten. Zijt my genadig, Heer, en help My, dat my 't quaad niet overstelp Van mijne haters; gy, wiens krachten My heilrijk uit 's doods poorten bragten. Opdat ik uwen ganschen lof Vertelle in Sions poorte en hof; Dat ik my in uw heyl verblyde, En 's vyands boosheyt niet meer lijde. De Heidens zijn met al hun magt Gezonken in hun eige gracht: Hun voeten zijn in 't net gevangen Dat heimlijk was voor my gehangen. De Heer is overal bekent Geworden; 't recht heeft hy volendt: De godtloose is verstrikt, met schanden En schaamte, in 't werk van zijne handen. De goddeloozen keeren naar De helle toe te rugge; daar De heidens zyn die Godt vergeeten, En van zijn wil noch wetten weeten. Want de nootdruftige zal niet Voor altoos blijven in 't verdriet; De hoop van die elendig leeven Zal hun niet eeuwiglyk begeeven. Sta op, Heer, laat de booze mensch Zich niet versterken, naar zyn' wensch; Laat alle Heidnen in 't gerichte Verschynen voor uw aangezichte. Heer, jaag hen vreeze en bevinge aan, Dat zy met hunnen trots vergaan: Laat alle Heidenen toch weeten Dat zy zijn menschen, laag gezeten. 