 IK roep u aan in myn elende, Haast u tot my; neem myne stem Ter oore, en redt my uit de klem, O Heer, als ik my tot u wende. Laat myn gebedt als offergeuren Zyn voor uw heilig aangezicht; Als ik tot u myn handen richt, Zoo help my uit myn angstig treuren: Zulks zy als d'avondtofferhanden. Heer, zet een wacht voor mynen mondt; Behoedt myn hart tot in den grondt, En sluit myn lippen als in banden. Neig ook myn hart tot geene zaaken Die quaat zyn, om, door snoot beleit, Met hun, die ongerechtigheit Bedryven, handeling te maaken. Dat ik van hunne lekkernyen Niet eete, noch my ooit misga. Dat my d'oprechte straffe en sla, Dit zal my tot myn heil gedyen. Hy straffe my, om 't quaat te myden, 't Zal oli wezen op myn hoofdt; Hierdoor wordt d'yver niet gedooft Van myn gebedt voor hem in 't lyden. Men heeft hun rechters vrygelaaten Bezyden aan de steenrots, daar Myn zoet gesprek in 't openbaar Gehoort werdt, lieflyk boven maaten. Wy zyn verstrooit als doode beenen Rontom de graven in het veldt; Als of 'er iemandt met gewelt Iets klooft en deelt, van hout of steenen. Doch, Heer, myn oogen zyn geslagen Op u, van wien ik hulp verwacht; Ontbloot myn ziel niet voor de magt Des vyandts, en zyn booze laagen. Bewaar my voor 't gewelt der strikken, Die door hen voor my zyn geleit, En van den valstrik, loos gespreidt Van hen, die op myn leven mikken: Van hen, die quaadt en onrecht smeeden. Dat elk godtlooze zelf in 't net En garen valle om my gezet; Totdat ik ben voorby getreeden. 