 WElzalig hy, wiens misbedryf en zonden Bedekt zyn, hy die vryspraak heeft gevonden. Welzalig is de mensche dien Godt slaakt Van onrecht, en tot wien zyn heil genaakt; Dien 't misdryf niet van Godt wordt toegerekent, Wiens quaat hy niet in zyn gedenkboek tekent. In wiens gemoet bedrog noch valsheit woont, Maar die zich trou in al zyn daaden toont. Wanneer ik zweeg, verouderden myn beenen, Terwylmen my den ganschen dag zag weenen, En, als een leeu, steeds brullen met geklag, Want uwe handt gevoelde ik nacht en dag, Die my zwaar drukte en neÃªrsmeet van de hoogte. Myn sap werdt zelf verkeert in zomerdroogte, Myn hart bezweek, myn kracht versmolt door rou; 'k Scheen gansch ontzet van uwe hulpe en trou. 'k Beleedt voor u myne ongerechtigheden, 'k Zocht met geen' schyn myn misdryf te bekleeden: Ik zeide: 'k zal belydenisse doen Voor Godt, opdat hy al myn schult verzoen': En gy vergaaft het onrecht mijner zonden. Hierom zal u elk heilge t'allen stonden, Aanbidden in den vindens tyt; ja hy Is voor een' vloet van groote watren vry. Gy zyt my, Heer, een schuilplaats in myn lyden. Gy hoedt my voor benaautheit t'allen tyden. Uw gunst omringt my steedts met vrolykheit Van feestgezang, en 't heil door u bereidt. 'k Zal u dan van de wegen onderwyzen Die gy zult gaan, om in geluk te ryzen; Ik geeve raad, myn oog zal op u zyn; Opdat de gunst des hemels u beschyn'. Weest niet gelyk een paardt, ontbloot van reden, Gelyk een muyl, die, sterk en grof van leden, Van kloek verstant en wysheit is berooft, 't Beest, dat men toom en breidel legt om 't hoofdt, En in den muyl, opdat het u niet naake. De booze heeft veel smarten van Godts wraake; Maar die altoos op 's hemels Heer betrouwt, Wordt door zyn gunst omringt en opgebouwt. 