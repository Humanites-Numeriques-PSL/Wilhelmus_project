 HEer, onze Heer, hoe gloryrijk en heerlijk Is uwe naam op d'aarde ! hoe begeerlijk Zijt gy, die 't licht van uwe Majesteit In 't hoogste ruim des hemels hebt verspreidt ! Zelfs uit den mond der teere zuigelingen En kinderen, hebt gy u groote dingen En sterken lof gegrondt om uw party; Tot dat 'er geen wraakgierge vyand zy. Als ik beschouw uw hooge hemelboogen, Rontom den kloot der aarde en zee getogen; Die 't werk zijn van uw vingeren en handt, De maan, 't gestarnte in hunnen loop en stant: Wat is de mensch, dat gy, vol liefde vonken, Aan hem gedenkt ? de mensch die legt gezonken In rampen ? dat gy 's menschen zoon bezoekt, Hier, naar uw recht, gesmaadt, gedoodt, gevloekt ? Gy maakte hem wat min dan d'Engle-scharen, (Die eeuwig hare onsterflijkheit bewaaren.) Hy leedt den dood: Doch gy gaaft hem een kroon Van heerlykheit en eere tot zyn' loon. Nu zien wy hem den gouden rijks-staf zwaajen Op d'aarde, uw werk: al 't wereldrond moet draajen Op zynen wenk; 't buigt alles voor hem neer. Dit gansche ruim dient hem als zynen Heer. Het wollig vee, en d'ossen, die de weiden Afscheeren; al 't gedierte van der heiden, Van 't vruchtbaar veld, en dorre woesteny, Staan onder zyn gebied en heerschappy. De vogels, die de ruime lucht doorzweeven, De visschen, die in zee en stroomen leeven, En met hun vin en vlerken 't bruischend nat Doorklieven, en doorwandlen 't zoute padt. Heer, onze Heer, hoe flikkeren de glanssen Van uwen naam uit 's hemels hooge transsen De wereld door ! Uw heil en heerlijkheit Word tot aan 't end der aarde alom verbreidt ! 