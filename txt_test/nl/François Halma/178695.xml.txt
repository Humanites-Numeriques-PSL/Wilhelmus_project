 DIe zich in 's Hoogsten schuilplaats stelt, Die zal gerust vernachten In 's Heeren schaduw, voor gewelt Bewaakt van hemelwagten. Ik zal dan zeggen tot den Heer, Myn toevlucht, en myn sterkte, Myn Godt, dien ik betrouwe en eer, Wiens hoede ik steeds bemerckte. Want hy zal door zyn groote magt U redden uit de strikken Des vogelvangers, slechts bedacht Om op uw ziel te mikken. Hy zal u dekken voor het woên Der peste, met zyn vlerken, Ja u voor alle quaadt behoên, En uw betrouwen sterken. Zyn waarheit is een beukelaar, En schildt om u te dekken, Gy zult niet vreezen voor gevaar Des nachts, noch voor het rekken Der peeze, of voor den scherpen schicht, Des daags naar u geschoten, Noch voor de peste, en 't naar gezicht Van haar bederfgenooten. 't Quaadt dat in 't donker zich verspreidt, Of 's middags uit komt breeken, En 't al door zyne hevigheit Verwoest, zal u niet steeken. Ja, schoon 'er duizent op een ry Door 't pestvier zullen sneeven, En aan uw rechte en slinke zy Tien duizent, zult gy leeven. Alleen dat gy met oogen zult Der boozen loon aanschouwen. Want op u, Heer, die 't al vervult, Zal ik alleen betrouwen. Godt, d'Allerhoogste, is uw vertrek, Dies zal u 't quaadt niet naaken, Noch geene plaag uw tentverdek, Om tot u te geraaken. Want Godt, in's hemels hoog gebiedt, Beveelt zyn Englenschaaren Van u, dat u geen leet geschiedt, En zy u trou bewaaren. Zy zullen u ook een voor een Op haare handen draagen, Opdatge uw' voet aan geenen steen Moogt stooten alle uw dagen. Den fellen leeuw en d'adder zult Gy treeden op de lenden, Den jongen leeuw, die vreeslyk brult, Den draak met zyne benden. Dewyl hy my van harte lieft, (Spreekt Godt) zal ik hem stellen In't hooge, dat geen leet hem grieft, Noch lyden hem zal quellen. Hy kent myn' naam, dies zal hy my Aanroepen in zyn nooden. 'k Zal hem verhooren, wanneer hy Komt tot myn hulp gevloden. 'k Zal hem verlossen, naar zyn beê, En hem met veele jaaren Verzadigen, vol liefde en vreê; Myn heil hem openbaaren. 