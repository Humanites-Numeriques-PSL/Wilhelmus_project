 GOdt, d'Opperheer, de Godt der Goden spreekt, Dat zyne stem door lucht en wolken breekt, Van daar de zon aan d'Oosterkimme blaakt, Tot daar ze daalt en in het Westen raakt: Uit Sion, daar geen schoonheit by kan haalen, Verschynt de Heer, vol glans en flonkerstraalen. Godt komt, en zal niet zwygen; ja een vier Brandt voor hem heen met ysselyk getier; 't Zal rontom hem zeer stormen met geruisch; Zyn stem klinkt tot den hemel met gedruisch, En roept tot d'aarde om 't volk zyns naams te richten; Verzamelt hen die zich aan my verplichten: Die, als myn gunstgenooten, myn verbondt Met offerhand' bevestigen, ten grondt Van eeuwig heil. het hemelsch hoog gewelf Vermeldt zyn recht: want Godt, als rechter zelf, Roept: hoor myn volk, en ik zal tot u spreeken; Myn Israël, myn heil is u gebleken. 'k Betuig voor u: ik Godt, ben uwe Godt. Om d'offerdienst, gepleegt naar myn gebodt, Zult gy geen straffe ooit lyden van myn handt, Dewyl uw vee steedts op myn outer brandt. 'k Neeme uit uw huis geen rund, noch varre, of doffer, Noch bokken uit uw kooien tot myn offer. Want myne is al 't gedierte van het woudt, En 't vee dat zich op duizent bergen houdt. 't Gevogelte dat op 't gebergte zweeft Kenne ik: ook 't wildt dat op de velden leeft. Indien ik dan met honger wierdt bevangen, Hoe ! zoude ik naar uw offervee verlangen ? Want my behoort de wereldt met haar goedt. Behoeve ik dan tot drank ooit bokkenbloedt ? Zal stierenvleesch my strekken tot myn spys ? Neen: Godt wordt niet gedient op deze wys; Maar offert hem uw' dankpligt zonder draalen, En wilt hem uw geloften trou betaalen. Roept my dan aan in 's doodtbenaauden dag, Ik zal 'er u uithelpen, met gezagh, Dan zult gy my ook eeren, naar myn woordt. Maar Godt zeit tot den goddeloozen; hoort: Wat hebt gy myne rechten te vertellen, En myn verbondt in uwen mondt te spellen ? Dewyl gy stout de tucht en leering haat, Myn woorden ook onwaardiglyk versmaadt. Zietge eenen dief, gy treedt meê in zyn lot. Uw deel is met het overspeelers rot. Gedurig slaat gy uwen mondt in 't quaade, Uw tonge smeedt bedrog, tot 's naastens schade. Gy zit, gy spreekt tot uwes broeders leet, De lastering hebt gy altoos gereedt Tot nadeel zelf van uwe moeders zoon. Gy meent, omdat ik zwyge en u verschoon, Dat ik ben een van uwe medtgezellen: Ik zal u slaan, en 't u voor oogen stellen. Verstaat dit, gy die 's Heeren hoogheit schendt, En Godt vergeet; omdat gy hem niet kent, Opdat ik niet verscheure, en niemant redt. Hy die met lust dankoffert naar de wet, Eert my; en wie op 't deugdenpadt zal treeden, Die zal Godts heil zien in alle eeuwigheden. 