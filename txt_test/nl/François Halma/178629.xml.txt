 'k HEff' mijn ziele op tot den Heere, Ik vertrouwe op u, mijn Godt, Dat nooit schaamte my onteere. Hoedt my voor des vyands spot. Hen, die op uw gunste altoos Wachten, zal nooit schande treffen, Maar wel die gansch trouweloos Handelen, en zich verheffen. Heer, leer my uw wet en wegen Recht begrijpen en verstaan, Dat ik, tot uw' dienst genegen, Mag in uwe paden gaan. Leerme uw waarheit, want gy zijt Mijn Verbondts-Godt; 'k zal dan wachten Op uw heil tot allen tijdt, Dag en nacht uw wet betrachten. Denk aan uw barmhartigheden, En uw goedertierenheit, Die gy eeuwig voor den leden Van uw erfdeel hebt bereidt. Doch gedenk de zonden niet Mijner jeugt, mijn snoode daaden; Opdat gy my, Heer, aanziet In uw goedheit en genaden. Godt is goet, en gansch rechtvaardig, Daarom zal hy onderwys Aan den zondaar, schoon onwaardig, Geeven, zynen naam ten prys. Den zagtmoedigen zal hy In zyn recht en wegen leiden, En hun leeren, hoe men vry Zyne deugden zal verbreiden. Al des Heeren hemelpaden Zijn vol goedertierenheit, Louter waarheit en genaden, Den bewaarderen bereidt Van zyn wetten en verbondt. Heer, vergeef my al myn feilen, Om uws naams wil, want den grondt Kan ik door 't getal niet peilen. Wie is hy toch die den Heere Vreest? Hy zal hem door zyn licht Onderwyzen van zyn leere, En den weg, voor hem gericht, Dien hy steedts verkiezen moet. Zyne ziel zal ook vernachten Eeuwig in het waare goedt; D'aarde is 't erf voor zyn geslachten. 't Groot geheim en licht des Heeren Zyn alleen voor hun bereidt Die met diep ontzagh hem eeren; Dien geeft hy ook 't recht bescheidt Van zyn heilverbondt en goedt. 'k Hou myn oogen steedts geslagen Op den Heere, als die myn voet Voeren zal uit 's vyandts laagen. Wendt u tot my in genaden, Keer naar my uw aangezicht, Want ik, eenzaam en beladen Met elenden, zoeke uw licht. Daar de knelling van myn hart En myn angst zich verre strekken; Voer my uit myn' noodt en smart; En laat my uwe almagt-dekken. Wil toch myne elende aanschouwen, Zie myn quelling en verdriet, Al myn zonden, die my rouwen, Neeme uw goedheit wech om niet. Zie, Heer, myne haters aan, Myn vervolgers, die vermeêren; Want zy my door 't hart verraân, En met wrevelhaat onteeren. Heer, bewaar myn ziel en leven, Redt my uit des vyandts magt. Laat my nooit met schande beeven, Daar ik op uw bystant wacht. Laat oprechte vroomigheit, My, die u verwacht, behoeden: Help uw volk, dat u verbeidt, Israël uit tegenspoeden. 