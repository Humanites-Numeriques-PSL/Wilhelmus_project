 O Israël, neem myne leer ter ooren, Wil, ô myn volk, naar myne rede hooren: 'k Zal mynen mondt met spreuken nu ontsluiten, En zaaken door myn tonge en zangen uiten, Voor langen tyt gebeurt, verborgentheên; En 't geen van outs aan 's Heeren volk verscheen. 't Zyn zaaken die de vaders ons vertelden, En ons bekent door 't geenz 'er ons van meldden. Wy zullen ze hun kindren niet verheelen: Maar 't nakende geslachte mededeelen De loflykheên des Heeren, en zyn kracht, En wonderen, de wereldt door gedacht. Want hy heeft zyn getuigenis gegeeven In Jakob; en een wet gestelt daar neven In Israël, die hy geboodt t'ontvouwen Den kinderen; opdat zy door 't beschouwen Verruke, die weêr verhaalden aan 't geslacht, Van kindt tot kindt, in d'eeuwen voortgebragt. Dat zy hun hoope op Godt ook zouden stellen, En in den mondt steeds zyne daaden spellen, Zoodat ze zyn geboden trou bewaarden; En nimmermeer naar hunne vaders aardden; Een muitziek volk, hartnekkig tegen Godt, En met zyn hart vervreemt van zyn gebodt. De kinderen van Ephraïm in wapen, En met den boog als tot den kryg geschapen, Zyn omgekeert ten dage van het stryden. En omdat zy Godts heilverbondt ontwydden, En weigerden te wandlen in zyn wet, Is 's vyandts voet hun op den nek gezet. Godts daden, die men grondig had te weeten, Zyn teffens met de wonderen vergeeten, Zoo luisterryk bedreven voor hunne oogen, Als zy zyn uit Egiptenlandt getogen; Den vaderen getoont in Zoans veldt; Volwaardig door alle eeuwen heen gemeldt. Hy heeft de zee geklooft, en deed' de watren, Die door 't geklots en gonzen vreeslyk schatren, Op eenen hoop als staan, om door te trekken, Voor Israël, dat hy des daags quam dekken Met eene wolke, en 's nachts met vierig licht; Tot blinding van des vyandts fel gezicht. Hy kloofde zelf den rotzsteen, op zyn wenken, Om 't morrend volk als uit een kolk te drenken Der woesteny, in 't grondloos diep besloten. Want uit de rotz zyn stroomen voortgevloten Door zyne kracht; de watren zyn gedaalt Als vloeden, uit een volle bron gestraalt. Noch voeren zy gedurig voort in 't quade, En maakten zich onwaardig zyn genade: Zy tergden stout het Allerhoogste wezen, In 't woudt, totdat zyn toorn is opgerezen. Zy hebben Godt, belust op spyze, in 't hart Verzocht, gehoont, en zyne magt gesart. Hoe, spraken ze, zou Godt, door zyn vermogen, Een tafel hier toerichten voor onze oogen, Terwyl wy zyn in dorre wildernissen ? Zou hy hier ons ook broodt en vleesch opdisschen, Nadat hy heeft de stroomen door zyn kracht, En beeken uit den rotssteen voortgebragt ? Zulks hoorde Godt, en werdt geheel verbolgen, Hy zette zich om Jakob te vervolgen; Zyn gramschap werdt gelyk een vier ontsteeken, Om zich in toorne aan Israël te wreeken. Dewyl zy niet geloofden aan zyn woordt, Noch op zyn heil betrouden als 't behoort. Hy gaf hun uit de wolken zynen regen Van hemelsch koorn, met eenen vollen zegen. De deuren van den hemel opgesloten, Is 't Man tot hen in overvloet gevloten; Zoo aangenaam, zoo smaakelyk, zoo wit Als honig en het zoetste amandelpit. Toen hebben zy het hemelsch broodt gegeeten Der Magtigen, in magt niet af te meeten. Hy zondt hun toe den teerkost tot verzading, Terwyl hy bleef hun hoeder ter verdading. Hy dreef den windt die uit het Oosten schiet, En 't Zuiden aan, in 's hemels luchtgebiedt. Door zyne magt en Goddelyke sterkte, Waardoor hy zoo veel wonderheden werkte, Heeft hy ook vleesch als stof op hen geregent. 't Gevogelt is hun uit de lucht bejegent Als zandt der zee. het vloog in 't midden neêr Des legers, om zyn tenten heen en weêr. Toen aten zy tot zatheit, naar hun lusten, Die zy met vleesch, naar hun begeerte, bluschten; Maar hunne lust was noch niet aan 't bedaaren, De spyze noch niet nederwaart gevaaren, Maar zat noch in de tanden en den mondt, Wanneer de Heer ter wraake en straffe opstondt: Wanneer Godts toorn, door yvervier aan 't blaaken, De vetsten quam al brandende genaaken, En nedersloeg de bloem van Isrels helden, Waarmeê men zag bezaait de dorre velden. Maar boven dat verhardden zy zich voort, En hebben naar Godts woorden niet gehoort. Zy sloegen geen geloof aan zyne werken. Dies quam hy ook hun dagen zelf beperken Tot ydelheit, waarin zy mosten sneeven, En gansch verschrikt in hunne jaaren leeven. Doch als hy hen dus doodde en nedersloeg, Roude elk het quaade en zocht den Heere vroeg. Zy dachten dat Godt was hun rotze en hoede, Hun heilant en bezorger van het goede, Dat d'Allerhoogste alleen hun kon behouden; Waardoor zy hem, in schyn, hun heil betrouden, Doch vleiden hem met hunnen leugenmondt, En valsche tonge, een allersnoodsten vondt. Dewyl hun hart was vol van vuile streeken, En niet oprecht, ('t is in hun doen gebleken) En zy niet trou Godts heilverbondt betrachtten. Doch hy quam door zyn goedheit dit verzachten, En zoende zelf hunne ongerechtigheit; Zoodat zyn toorn op hen niet werdt verspreidt. Hy dachte dat ze vleesch en menschen waren, En ydle windt, die, eenmaal wechgevaaren, Niet wederkeert, maar vliegt naar zyne dryving. Hoe menigmaal was hun bedrijf tot styving Van bitterheit, en tegen Godt gekant, Tot zyne smert, in 't woeste Arabisch landt ! Want zy, als of ze wilden Godt verkloeken, Bestonden hem al weder te verzoeken, Ja dorsten stout zelf Isrels Godt, zoo heilig, Beperken, en vergaten hoe hy veilig, Door zyne handt, hun gaf dien grooten dag, Toen Jakobs zaadt voor 't leste Egipten zag: Daar hy met magt zyn zegetekens stelde. Gelyk hy ook syn wondren in den velde Van Zoan heeft doorluchtig laaten schynen. Wanneermen hen zag door den dorst verquynen, Omdat hy al hun vloeden hadde in bloet Verandert, en geen' stroom hier voor behoedt. Toen zondt hy een vermenginge met hoopen Van ongedierte, als uit de lucht gedroopen, Dat hen verteerde; en vorschen, die hen plaagden, Zoodat 'er al de landen over klaagden. Den kruidtworm gaf hy al hun veltgewas, Hun' arbeidt aan den sprinkhaan, met het gras. Hun wynstok sloeg hy neêr met hagelsteenen; Met hagel, daar ook vier uit heeft gescheenen, Heeft hy gevelt de wilde vygeboomen. Ook zag men 't vee door hagel overstroomen: Hun beesten zyn door koolen viers verbrandt: Zyn gramschaps gloet ontstak het gansche landt. Verbolgentheit, verstroortheit, angstig vreezen, Benaautheit, die men las uit yders wezen, En boden van veel quaadts heeft hy gezonden. Hy woeg zyn' toorn by hunne booze vonden: Maar hy ontrok hen niet van 's doodts gewelt, En al hun vee wierdt door de pest gevelt. Toen Farao, verhardt, dorst Godt vertoornen, Versloeg hy al Egiptens eerstgeboornen, 't Beginsel van de krachten in Chams tenten. Hy voerde voort zyn volk by regimenten, Als kudden, in de dorre woesteny; Thans van de handt van zyn' vervolger vry. Hy leidde het geheelyk buiten zorgen, En vreeze, als in de wolkkolom verborgen; Terwyl de zee den vyandt quam bedekken. Zoo dat het tot de landtpaal konde trekken Van Sinaï, den berg van heiligheit, Door zyne handt ter heerlykheit bereidt: Toen dreef hy wech voor Isrels aangezichte Het heidendom, dat voor zyn wapens zwigtte; Het leger viel in 't snoer van Kanans erven; Zyn tenten liet hy Israël verwerven: Maar 't ontrou volk verbitterde weêr Godt, En smaadde zyn getuignis en gebodt. Het week wel haast te rugge, gansch troulooslyk, En handelde, gelyk de vaders, booslyk: Toen is het omgekeert gelyk een booge Bedriegelyk gespannen voor het ooge. Het volk heeft hem tot toornigheit verwekt Door beeldendienst, en hoogten, vuil bevlekt. Godt hoorde 't, en werdt schrikkelyk verbolgen Op Israël, dat hy schier hadt verzwolgen, En in zyn' toorn onwaardiglyk versmaadde, Zoodat hy zelf, ten blyk van ongenade, De tente van zyn woninge verliet Te Silo, en zyn heiligdom verstiet. Zyn sterkte gaf hy over in de banden, De Bondtskist viel des vyandts magt in handen: Zyn heerlykheit liet hy door zyn partyen Schoffeeren, en zyne offersteê ontwyen. Hy leverde zyn volk aan 's vyandts zwaardt, En heeft in toorn zyn erfdeel niet gespaart. Het vier verslondt de bloem der jongelingen. Hun dochters zyn, in dees veranderingen, Hoe jong en schoon, door geen gezang geprezen, Gelyk het op haar troufeest plag te weezen. Hun Priesters zyn door 's vyands zwaardt gedoodt, Terwyl geen traan hun weduwen ontvloot. Toen zagmen Godt als van den slaap ontwaaken, Zyn gramschaps vier raakte in zyn kracht aan 't blaaken; Gelyk een heldt, vol moed en bly van harten, Juigt van den wyn, en durft den doodt uittarten. Hy sloeg ook zyn partyen in den staart, En heeft met smaat hen eeuwiglyk bezwaart. Doch hy, vergramt, heeft Josefs tent verworpen, Zyne eere week uit Silo en zyn dorpen. Hy heeft zyn huis niet in den stam verkoren Van Efraïm: maar Juda dat beschoten, Op Sions berg; de plaats by hem bemint: Waarop men ook zyne Aanspraakplaatze vindt. Hy bouwde daar zyn Heiligdom als bergen, En hoogten, die de lucht en hemel tergen: Als d'aarde, die hy heeft in eeuwigheden Gegrondtvest, nooit uit d'assen wechgegleeden. En hy verkoos voort David zynen knecht Tot koning, als hy hem had toegezegt. Hy nam hem, en ontrok hem van de kooien Der schapen, en der teêre zuigende ooien. Opdat hy zou zyne erfenisse weiden, En Israël naar wet en reden leiden. Ook heeft hy het, naar zyne oprechtigheit, Met veel beleit en kloek verstandt geweidt. 