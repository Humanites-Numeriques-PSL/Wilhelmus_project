 DE Heer regeert met kracht, Van d'aarde hoog geacht, Die haare vreugd laat blyken: Zoo doen ook d'eilandts ryken. Rontom zyn Majesteit Is wolkedonkerheit, Gerechtigheit en recht Zyn aan zyn' troon gehecht, En tot den grondt geleidt. Een vier, een blakend licht, Gaat voor zyn aangezicht, En steekt al zyn bestryders In brandt, voor zyn belyders. Zyn blixemvier ontbrandt, Verlicht het gansche landt, En vliegt de wereldt door, Het aardryk beeft 'er voor, En schokt uit zynen stant. De bergen smelten ras, Gelyk het taaie wasch, Voor 't aangezicht des Heeren, Dien alle volken eeren. Voor 't aanschyn van den Heer' Der aarde, naar zyn leer. De hemel, wyd verbreidt, Meldt zyn gerechtigheit: Elk ziet zyn heil en eer'. Beschaming zy de loon Van hen, die 's Heeren troon Door beeldendienst onteeren, En zich tot afgoôn keeren. Buigt u voor 's hemels Heer, Gy alle Goden, neêr. Want Sion heeft gehoort, En is verblydt door 't woordt Van uw gerichte en leer. Al Judaas dochters zyn Verheugt, datge uwen schyn, En glans op haar laat daalen, Gelyk de zonnestraalen: Omdat gy oordeel velt, O Heer, en 't recht vermeldt. Want gy, de Hoogste, zyt, Tot aller Goden spyt, Met Majesteit verzelt. Al 't aardryk dient u, Heer, En meldt uw hoogheits eer. 't Acht u en uw geboden Ver boven alle Goden. Gy die in liefde blaakt Tot Godt, en hem genaakt, Verlaat het quaade, en doet Het goede, want hy hoedt Uw ziel, die hy bewaakt. Hy redt zyn gunsteling Uit 's boozen handt en kling. Het licht is voor den vroomen Gezaait, daar 't wordt vernoomen. Ook is de vrolykheit D'oprechten toegeleit. Verblydt u in den Heer, Rechtvaardigen, zyne eer Word' steedts door u verbreidt. 