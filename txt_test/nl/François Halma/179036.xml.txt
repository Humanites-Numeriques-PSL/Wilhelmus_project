 ALs ik noch jongeling, By broederen gering Geacht, een herder was, En 't vee, van 's morgens vroeg Tot 's avondts, gade sloeg, 't Geen weidde in klavergras, Zat ik in 't lommergroen Van eenig dicht plantsoen, En loofde Godt den Heere: Ik kleefde een herdersfluit, Wier heldere geluit, Klonk van des Hoogstens eere. Maar Godt, by wien geen pracht, Noch hoogheit wordt geacht, Verkoos my van het veldt: Zyn Bode, dien hy zondt, Die zynen last ontwondt, Heeft my het ryk voorspeldt. Hy heeft my 's Heeren raadt, Die eeuwiglyk bestaat, Getrouwelyk ontsloten, En my de kroon belooft, Waarna hy op myn hoofdt Heeft d'oli uitgegoten. Godt, die geen' staat aanziet, Verkoos myn Broeders niet, Maar ging hen al voorby: Hun voorrecht, trots en waan, Zag hy geheel niet aan. Omtrent de heerschappy. 'k Heb ook den Reus gevelt, Den Filistynschen heldt, Door 's Heeren alvermogen. Godt quam my door zyn handt, Die 't vee hoedde op het landt, Op Isrels troon verhoogen. 