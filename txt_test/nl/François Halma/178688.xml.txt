 HOe lieflyk is uw heiligdom, Met uwe woningen rontom, Grootmagtig Heer der heirescharen ! Myn ziel, begeerig naar 't genot, Bezwykt ook van verlangen tot Des Heeren voorhof en altaaren. Myn vleesch en harte roepen uit Tot Godt, die 's levenskracht besluit. Zelf vindt de mussche een huis en nest, Dat ook de zwaluw voor zich vest, Om haare jongskens uit te broeden By uwe altaaren: Opperheer Der heirescharen, Godt vol eer, Myn Godt en Koning, wil my hoeden. Welzalig zyn ze die altyt Zyn tot uw huis en dienst gewydt. Zy pryzen u gestadig daar. Welzalig is de mensch, voorwaar, Wiens sterkte in u is, in wiens harte De gladgebaande wegen zyn. Als zy, by droogte en zonneschyn, 't Moerbezidal doorgaan met smarte; Dan stellen zy hem als een bron, Verkoelende den brandt der zon: Dan worden zy ook overstroomt Van regen, in het dicht geboomt. Zy gaan van kracht tot kracht met benden. Elk van hen zal verschynen voor Den Godt in Sion. Heer verhoor, Almagtig Heer, kom u toch wenden Tot my, en hoor naar myn gebedt, O Jakobs Godt, die op my let. O Godt, die onze schutsheer zyt, Zie uw Gezalfden nu ten tyt, Zie 't aangezicht van uwen koning. Want in uw hoven is een dag Veel beter dan men duizent plag Te slyten in der boozen woning: 'k Was liever eene dorpelwacht Der tente, dan by dit geslacht. Want Godt de Heer is ons een zon, Een schildt, en sterkte, en levensbron: De Heer zal ons genade geeven, En heerlykheit: hy zal het goedt Hun, die oprecht zyn van gemoedt, Ook niet onthouden in dit leven. Welzalig, Heer, die op u bouwt, En met zyn harte op u betrouwt ! 