 'k RIep tot den Heer uit al myn hart, En smeekte hem, toen ik benart Zat in de rotz; 'k heb myne klagt Toen voor zyn aangezicht gebragt. Ik gaf hem mynen angst en noodt Te kennen, als van hulp ontbloot. Als ik bestolpt zat in elendt, Zoo hebt gy, Heer, myn padt gekent. Zy hebben voor my eenen strik Verborgen, naar hun loos beschik: Ja, op den weg dien ik zou gaan, My door arglistigheit verraân. Toen zag ik uit ter rechte handt; Maar niemant kendeme in dien stant. T'ontvlieden kon ik niet bestaan, En niemant trok myn ziel zich aan. Tot u riep ik, ô Heer, en zei; Let eens op al myn naar geschrei: Gy zyt myn toevlucht, en myn lot In deeze wereldt, magtig Godt. Want ik ben, laas ! zeer uitgeteert; Redt my dan, Heer, die 't al beheert, Van myn vervolgers; wier geslacht Veel grooter is dan myne magt. Voer myne ziel uit deeze prang, Opdatze u loove met gezang. 't Rechtvaardig volk zal om my staan, Wanneer gy my hebt welgedaan. 