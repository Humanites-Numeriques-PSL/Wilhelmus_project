 DOe my, ô Heer, toch recht, Want ik, als uwe knecht, Stel gansch oprecht myn' wandel aan: En ik betrouw den Heere, Dies zal ik, Godt ter eere, Niet wankelen noch ooit vergaan. Proef my, doorzoek my, Heer, Naar uwe wet en leer: Toets my, doorgrondt myn ingewandt, Myn nieren en gedachten, Die in myn ziel vernachten; Myn harte, of 't niet van liefde brandt. Want uw goetdadigheit, En groote Majesteit, Staan my gedurig voor 't gezicht, Als 't voedzel van myn oogen. 'k Haate allen schyn en logen, En wandele in uw waarheitslicht. 'k Zit niet by valsche liên, Maar zoek hen steeds t'ontvliên Die leugens dichten en bedrog. Men ziet my niet verkeeren By hen die yder deeren Met hunne tong en lasterspog. Ik haat der boozen kring, En hun vergadering, Daar niet dan valsheit wordt gesmeedt, 'k Zit by geen goddeloozen, En heb nooit plaats gekozen By schenders van hun woordt en eedt. Ik wasch myn handen, Heer, In onschult, en ik keer My naar uw huis en heiligdom; 'k Zie daar uw outer branden Met heilige offerhanden, En ga gereinigt daar rontom. Opdat ik uwen lof, Oneindig groot van stof, Verbreide met myn stem en zang: Dat ik uw wonderwercken, Door niemant te beperken, Vertelle en roem myn leven lang. Ik hebbe lief, ô Heer, De woning uwer eer, 't Huis van uw' naam en Majesteit, De plaats des Tabernakels, Gehecht door vaste schakels, Die gy hebt voor uwe eer bereidt. Raap myne ziel niet wech, Daar 'k voor u nederleg, Met hen die snoode zondaars zyn; Myn leven met de mannen, Door bloetdorst aartstyrannen, Die 't quaat bedekken met een' schyn. Wier handen zyn besmet Met schennis; die uw wet Versmaaden, en wier rechte handt Vervult is met geschenken Om 't heilig recht te krenken, Dat zy vertreên door 't gansche landt. Maar ik ben, Heer, oprecht In wandel, als uw knecht, En zoeke u in oprechtigheit; Zyt my dan nu genadig, En redt my, als weldadig, En die my hebt uw gunst bereidt. Ik voel myn voeten staan Op een geslechte baan, Gansch effen; dies zal ik den Heer, In zyn vergaderingen, Vereeren met myn zingen, En looven, tot zyn' roem en eer. 