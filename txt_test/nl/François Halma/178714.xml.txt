 DE Heer heeft zelf tot mynen Heer gesproken, Zet u met eere aan myne rechte handt, Tot gy u aan uw' vyandt hebt gewroken, En ik hem u ten voetbank zette in 't landt. De Heer zal ook den gouden scepter zenden Van uwe sterkte uit Sion, door zyn kracht, En zeggen: heersch in 't midden van de benden Uws vyandts, tot zy t'onder zyn gebragt. Uw volk zal zich gewillig by u toonen In heilige sieraadjen op den dag Van uwe kracht; dat gy met heil zult kroonen, Wanneer 't als daau valt onder uw gezagh. De Heer heeft met een' dieren eedt gezworen, En 't zal hem niet berouwen, dit 's gewis; 'k Heb eeuwig u ten Priester uitverkoren, Naar d'ordening die Melchizedeks is. De Heer is aan uw rechte handt verheven, Vol majesteit, die eeuwig zal bestaan: De koningen, die hem geen eere geeven, Zal hy in toorn, op zynen dag, verslaan. Hy zal zich aan de Heidenen ook wreeken, Bezaaiende rontom het gansche landt Met lyken: en dien slaan, die 't oorlogsteken, Als Opperhoofdt, heeft tegen hem geplant. Ja hy zal uit de beeke schielyk drinken, Wanneer hy op den weg is in den stryt: Waarna zyn hoofdt vol hemelglans zal blinken, Als hy 't verheft, des vyandts magt ten spyt. 