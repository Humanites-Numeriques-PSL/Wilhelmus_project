 O Godt, wy hebben 't met onze ooren Gehoort, 't is ons vertelt te vooren Van onze vadren: gy hebt, Heer, Een werk gewrocht, tot uwer eer, In hunne dagen. door uw handt Hebt gy de Heidenen verdreven Uit hun bezit, en hen geplant: De volken plaagde gy daar neven. Doch gy quaamt hunnen staat verhoogen, Wantz' erfden 't landt niet door hun boogen, Noch zwaardt; door hunne strydbre vuist Is 's vyandts krygsmagt niet vergruist, Noch rees hun heil: maar door uw handt, En rechterarm is zy verslagen, 't Licht uwes aangezichts; als 't pandt Dat Isrel was uw welbehagen. Gy zelf, ô Godt, zyt onze Koning; Wil Jakobs heil uit uwe woning Gebieden; door u sullen wy Hen, die niet houden onze zy, Met hoornen stooten: in uw' naam Zal Israël met voeten treeden Die tegen hem gekant zyn. blaam En schande zal hun' naam bekleeden. Want ik betrouw niet op myn boogen; Myn zwaardt, schoon blinkende uitgetogen, Zal my niet redden; gy alleen Zyt onze hulp en anders geen Gy vrydt ons van des vyandts magt, En maakt beschaamt al die ons haaten: Den weêrpartijders toont ge uw kracht Ter wraake, en al die u verlaaten. Men hoort den ganschen dag ons roemen In Godt, en zynen naame noemen Met lof; wy zullen eeuwiglyk Dien pryzen in zyn koningkryk. Maar nu hebtge ons verstooten, Heer, En onze magt gemaakt te schanden; Dewyl gy met ons, als weleer, Niet uittrekt naar des vyandt landen. Men ziet ons heir te rugge trekken, 't Kan zich voor 's vyandts magt niet dekken; Wy worden jammerlyk berooft, Door onze haters, hoofdt voor hoofdt. Gy geeft ons over als het vee, Als schaapen die men slagt ter spyze; Wy zyn verstrooit tot aan de zee By 't Heidendom, naar ballingswyze. Uw volk verkooptze om geen waardye, Opdat men 't aan de wraake als wye, 't Wordt van u niet verhoogt in prys; De vyandt eet het op als spys. Gy stelt ons tot des nabuurs smaadt, Ten spot en schimp; hy komt ons hoonen; Wy zyn een spreekwoordt, gansch verhaat, Van die om onze grenzen woonen. De volken schudden hunne koppen Thans over ons, dat wy verkroppen, Met nedrigheit. den ganschen dag Zit ik in schande en droef geklag. De schaamte van myn aangezicht Bedekt my; om de stem des boozen En lasteraars, die my beticht, En 't smaadtgeroep der goddeloozen: Van wegen 's vyandts looze streeken, En hen die eere en trouwe breeken, Wier hart met wraaklust is vervult. Dit alles heeft, om onze schuldt, Ons zwaar getroffen; evenwel Zoo hebben wy u nooit vergeeten, Noch tegen uw verbondts bevel Gehandelt, met een valsch geweten. Ons harte is niet van uwe wetten Geweeken, om den voet te zetten, In onze gang, van 't heilig padt, Dat gy ons aangewezen hadt. Hoewel wy zyn door uwe magt Verplettert in een plaats van draaken, En in 's doodts schaduwe gebragt; Daar wy naar licht en leven haaken. Zoo wy Godts naam, zyn woordt en reden, Vergeeten hadden, en beleden Een' afgodt; ja, met onbescheidt De handen hadden uitgebreidt Tot eenen vreemden God; zou Godt Zulks niet ten naausten onderzoeken; Daar hy de hartsgeheimen tot Den grondt kent, in de diepste hoeken? Maar, och ! wy zien ons dooden, keelen, Als schaapen, om uw woordts bevelen, Den ganschen dag, en zyn geacht Als slagtvee, voor de byl gebragt. Waak op; waarom zoudt gy, ô Heer, Als slaapen? wil ons niet verstooten In eeuwigheit, ontwaak; en keer Het lyden uwer gunstgenooten. Hoe ! zoudtge uw aangezicht verbergen, Daar heidens stout uw wraakzwaardt tergen? Zoudtge onze quaalen, zonder end', Verdrukking, jammer en elend', Vergeeten? want door 't week gemoedt Is onze ziel in 't stof gebogen; Ja onze buik, gansch ongevoedt, Kleeft zelf aan d'aarde, in onvermogen. 