 O Godt, zyt my genadig, want de mensch Haakt om my op te slokken naar zyn' wensch, Hy dringt op my, opdat myne eer verslens, Den ganschen dag met stryden: Want 'k zie dat myn verspieders zich verblyden, Zy brengen my den ganschen dag in lyden, Ik heb 'er veel die my ter doodt benyden, O Allerhoogste Heer ! Als vreeze my beknelt, zal ik te meer Myn hoope op u steedts bouwen, t'uwer eer: Ik zal in Godt zyn woordt en waarheits leer Zeer pryzen en hem zingen. 'k Betrouwe op Godt in al myn worstelingen, En vreeze niet hoe 't vleesch my komt bespringen, En of zy schoon myn woorden valsch verwringen, By 't smeeden van veel quaadt. Zy rotten, tot myn nadeel, in den raadt Te zamen: zy versteeken zich vol haat, En passen op myn hielen: hun gelaat Toont dat zy op my wachten. Hoe, zouden zy, die myne ziel verachten, Dien 't onrecht strekt tot lust van hun gedachten, Ook vrygaan? Stort de volken en hun magten In toorne neêr, ô Godt. Gy hebt gemerkt hoe ik in smaat en spot Rontom steedts zwerve, en heb een ballingslot, Myn traanen leg toch in uw flessche vlot: Want gy hebtze opgeschreven. Dan zie ik straks myn' vyandt voor my beeven, En achterwaarts zich op de vlucht begeeven, Ten dage als ik zal roepen, en voort streeven Tot Godt, die met my is. In Godt zal ik zyn woordts getuigenis Zeer pryzen, want zyn waarheit is gewis, 'k Zal in den Heer het roemen, want ik mis Nooit zyn genade en zegen. 'k Betrouwe op Godt, geen mensch maakt my verlegen, 'k Ben niet vervaart voor 's menschen magt en wegen: Wat zou hy doen, naardien ik heb verkregen Uw heil, ô Godt, myn kracht? Op my zyn uw geloften, hoog geacht, Die gy zult zien met dankbaarheit volbragt, Omdat gy aan myn ziele hebt gedacht, Om haar in gunst te vryden Van dootsgevaar, opdat myn voeten myden Den aanstoot, en ook wandlen t'allen tyden Voor 't aangezicht van Godt, bevrydt van lyden, By 't levende geslacht. 