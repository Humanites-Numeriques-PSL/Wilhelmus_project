 GElukkig zynze en zalig die oprecht Van wandel zyn, en die de wet des Heeren Betrachten; zy die met het hart gehecht Aan Godt, hem naar zyn hemelwetten eeren: Welzalig zynze in waarheit die in 't hart Hem zoeken, en in 't heiligdom verkeeren. Ook zy die al wat 's Heeren hoogheit tart Verfoeien, en geen onrecht immer werken: Maar wandelen, met lust en sonder smart, In zynen weg. gy quaamt ons, Heer, beperken Tot uw bevel, opdat het wierdt betracht, En trou bewaart, om onze ziel te sterken. Och dat myn weg gericht wierdt dag en nacht, Grootmagtig Heer, om heilig uwe wetten Te houden, dan was ik eerst wel bedacht. Dan was ik vry van schaamte en vuile smetten, Wanneer ik naau zou merken op uw woordt, En myn gemoedt op uw geboden zetten. 'k Zal u oprecht dan looven als 't behoort, Met al myn hart, wanneer ik uwe rechten Geleert heb; om, ter deugden aangespoort, Het onrecht en de boosheit te bevechten. 'k Zal uwe wet bewaaren, ai verlaat My niet te zeer: my, een van uwe knechten. HOe zal hy die in 't vrye leven staat, In d'eerste jeugt, zyn paden rein bewaaren ? Als hy uw woordt en wetten gade slaat, De deugt betracht, in zyne frisse jaaren. Ik zoek u, Heer, met myn geheel gemoedt, Geef dat ik uw geboden nooit laat vaaren. Uw redenen hebbe ik in 't hart gevoedt, Opdat ik nooit uw wetten zou verbreeken, Uw hemelwet, zoo heilig, wys en goedt, Door misbedryf of averechtsche streeken. Gy zyt, ô Heer, gezegent en vereert, Leer my uw wet en van uw rechten spreeken. Ik, door het vier van yver gansch verteert, Hebbe al het recht vertelt met myne lippen Van uwen monde, en aan uw volk geleert. Meer vrolykheit zal uit myn harte glippen In uwen weg, dan of ik al 't bezit Van schatten kreeg, die ligtelyk ontslippen. 'k Hebbe uw bevel my steedts gestelt ten wit, Opdat ik 't zou gedurig overdenken: 'k Zal letten op uw paden; en, verhit Door hemelvier, my naar uw paden zwenken. 'k Stel myn vermaak alleen in uwe wet, En zal myn ziel uit deeze heilbron drenken. DOe uwen knecht toch wel, naar zyn gebedt: Opdat hy leeve en steedts uw woordt bewaare, Dewyl hy op uw waarheit is gezet. Dat uwe glans myn duister oog verklaare, En uwe wet, met wonderen vervult, In haare kracht zich aan my openbaare. Ik, die hier zoek te leeven buiten schuldt, Ben slechts gelyk een vreemdeling op aarde. 'k Hoop datge uw wet, Heer, niet verbergen zult Voor myne ziel, die nu als in onwaarde Verbroken zit, omdat zy t'allen tyt Naar 't oordeel haakt, dat gy lankmoedig spaarde. Gy scheldt hen, die, vervloekt vol haat en nydt, Hovaardig zyn, en van uw wetten dwaalen; Die hunnen kruin verheffen u ten spyt. Laat nimmer hoon noch smaadheit op my daalen, Want ik hebbe uw getuigenis en woordt Gezocht, om daar het leven uit te haalen. Wanneer men zelfs de Vorsten heeft gehoort In hunnen stoel een' boozen raadtslag smeeden, Hoe mynen rust gekrenkt wierdt en gestoort, Heeft uwe knecht uw wet in al haar leden Betracht; ook is uw woordts getuigenis Myn blydschap, en de leidster myner zeden. MYn ziele kleeft, nu ik uw gunste mis, Aan d'aarde en 't stof, kom my toch levend maaken, Heer, naar uw woordt; dan is myn staat gewis. Ik hebbe aan u ontvouwen al myn zaaken, En gy hebt my verhoort van uwen troon, Leer my uw wet, en naar uw licht te haaken. Behoedt my, Heer, voor allen smaat en hoon. Leer my den weg verstaan van uw bevelen, Opdat ik uwe wonderen, zoo schoon, Zoo luisterryk, aan andren meê mag deelen. Myn ziel, ô Heer, druipt wech van treurigheit, Recht, naar uw woordt, my op, en kom haar heelen. Wendt van my af de valsheit in beleit, Om naar uw wet te wandlen en te leeven. Ik heb den weg der waarheit met bescheit Verkoren, en 't geen gy hebt voorgeschreven: Uw rechten, die gy, Heer, hebt ingezet, My voorgestelt, om naar de deugt te streeven. Ik kleeve aan uw getuigenis en wet: O Heere, laat geen schaamte my bedekken; Dat myn gemoedt altoos zy onbesmet. Als gy myn hart zult tot uw vreeze wekken, Zal ik den weg van uw geboden, Heer, Betreên, en my naar uw bevelen strekken. BEstraal myn harte in uwe waarheitsleer, Dan zal ik al uw rechten trou bewaaren, Ten einde toe, en leeven t'uwer eer. Kom my 't verstant van uwe wet verklaaren, Zoo zal ik haar ook houden met myn hart, En alle kracht, ten einde myner jaaren. Dat ik, ontheft van allen druk en smart, Toch wandele op het padt van uw geboden; Want dat 's myn lust; dan leeve ik onverwart. Neig, ô myn Godt, myn hulp in alle nooden, Myn harte tot uw woordt en uw bevel, Om in my 't zaat van gierigheit te dooden. Wendt myn gezicht ook af, om nimmer snel Naar quaadt te zien en wereldtsche ydelheden. Maak my, ô Heer, naar uw alwys bestel, Toch levendig, in alle goede zeden. Bevestig uw belofte aan uwen knecht, Die uwe vreeze is toegedaan, naar reden. Wendt ook, ô Heer, als gy hebt toegezegd, Myn smaadheit af, waar voor myn hart moet vreezen. Want uwe wet is heilig, goet en recht. In my is, Heer, een lust en trek gereezen Tot uw bevel; maak my dan door uw woordt Nu levendig, en kom myn ziel geneezen. DAt my uw goedertierenheden voort, Naar uw belofte, ô Heer, ook overkomen, Uw heil, gelyk 't naar uwen wil behoort. Opdat ik nooit myn' smader hebb' te schroomen, Maar t'allen tyt myn antwoordt hebbe, want 'k Betrouw my op uw woordt met alle vroomen. Wil, Heer, het woordt der waarheit, vol verstant, Niet al te zeer van mynen monde rukken, Want op uw recht, in myn gemoedt geplant, Hoope ik, en zal my willig daar voor bukken: Zoodat ik steedts en eeuwig uwe wet Bewaaren zal, en in myn ziele drukken. Ook zal ik, op uw heilig woordt gezet, Dan wandelen in ruimte, zonder vreezen; Omdat ik uw beveelen in 't gebedt Gezocht heb: ook zal ik vrymoedig weezen Voor Koningen, en my niet schaamen, Heer, Om uit uw woordt hen hunnen pligt te leezen. Ik zal my ook vermaaken in uw leer, En uw geboôn, die ik beminne, houden: Myn handen dan opheffen, t'uwer eer, Naar uw gebodt, dat nimmer zal verouden; Het geen ik lieve en deugdelyk betracht, Met allen die het immer wel beschouden. GEdenk aan 't woordt, dat gy hebt voortgebragt Tot uwen knecht, waarop gy my doet hoopen. Dit is myn troost, waaruit ik heil verwacht In myne elende om my tot deugt te noopen. Want gy hebt, Heer, my levendig gemaakt, Dies zal ik steedts tot uwen bystant loopen. Ik hebbe hoon en spotterny gesmaakt Van hen die trots met hunne tonge steeken. Doch ben daardoor niet van uw wet geraakt. 'k Hebbe overdacht hoe gy het quaadt quaamt wreeken Van ouden tyt, ô Heer, in uw gericht': Waardoor uw troost myn hart verquikte in 't smeeken. 'k Ben, Heer, beroert geworden door 't gezicht Der straffen, die bereidt zyn voor de boozen, Die uwe wet verlaaten en uw licht. Ik heb ook uw getuigenis gekoozen Tot myn gezang in myne vreemdlingschap, Daar 't opklonk, schoon in 't midden der godtloozen. Opdat ik niet in uwen dienst verslapp', Houde ik uw' naam des nachts, Heer, in gedachten; 'k Hebbe uwe wet betracht van trap tot trap, Zoodat ik vry kon slaapeloos vernachten, Omdat ik uw bevelen heb bewaart, Met al myn harte en ingespanne krachten. DE Heer is zelf myn eenig deel op aard', Ik heb gezegt dat ik uw wet en woorden Bewaaren zal, zoo dierbaar, trou en waardt. Myn smeekingen, die door den hemel boorden, Hebbe ik met ernst gebragt voor uwen troon, Tot stigtinge van allen die ze hoorden. Zyt my dan nu genadig, en verschoon My naar uw woordt. ik hebbe myne wegen Wel overdacht, opdat ik steedts betoon' Dat ik uw licht hebbe in myn ziel gekregen, En tot uw wet myn voeten heb gekeert: 'k Heb niet vertraagt de deugt en 't goedt te pleegen. 't Godtlooze rot heeft my berooft, onteert Met zyne tong: 'k heb nochtans uwe wetten Verwaarloost, noch vergeeten, maar geleert Hoe 'k mynen voet zou op uw wegen zetten: 'k Sta 's middernachts zelf op, om u, ô Heer, Te looven voor uw rechten, vry van smerten. 'k Ben een gezel van allen die uwe eer Betrachten, en die uwen naame vreezen, Met hen die zich gansch schikken naar uw leer. Het aardryk, Heer, door uwe magt gerezen, Is vol van al uw goedertierenheit: Leer my uw woordt: dan wordt uw naam geprezen. GY hebt, ô Heer, als gy hadt toegezeit, Aan uwen knecht uw goedheit laaten blyken, Waarin gy toont uw goddelyk beleit. Leerme uwen zin, om nimmer af te wyken Van uwe wet, waaraan ik heb gelooft. Kom my ook, Heer, met wetenschap verryken. Eer booze lust wierdt in myn hart gedooft, Door kruis en druk, dwaalde ik van uwe wegen: Doch nu ben ik nooit van uw woordt berooft, Maar houde het. gy zyt altoos genegen Tot goedtdoen, als die heilig zyt en goedt, Leer my uw wet door uw' genadezegen. De trotzen, door hovaardigheit gevoedt, Staan tegen my om leugens te stoffeeren: Doch ik bewaare uw wet in myn gemoedt. Hun harte is vet als smeer, niet om te deeren Door tegenspoet; maar 'k hebbe myn vermaak In uwe wet, om 't deugdenpadt te leeren. 't Is my dan goedt dat ik de bittre smaak Gehadt heb van verdrukking, kruis en lyden, Zoodat ik naar uw woordt en wetten blaak'. Schoon boozen uw geboden fel bestryden, Ik acht ze meer dan duizenden van gout, Of zilver, om myn harte te verblyden. UW handen, Heer, die d'aarde hebt gebouwt, Zyn 't die my hier eerst maakten en bereidden Verlicht my, als myn ziel uw wet beschouwt. Wanneer gy my zult in uw vreeze leiden, Zal 't deugdtzaam volk my aanzien, gansch verheugt, Terwyl ik uw beloften zal verbeiden. Ik weet, ô Heer, tot myne groote vreugdt, Dat uw gerichte is heilig en rechtvaardig; En dat gy door verdrukking my ter deugdt Geleidt hebt: laat uw goedheit, zoo hoogwaardig, My tot een' troost verstrekken, naar uw woordt Aan uwen knecht, hier meê gansch evenaardig. Laat my toch uw barmhartigheden voort Erlangen, opdat myne ziel mag leeven. Want vreugde is door uw wet uit my gehoort. Beschaam hen, die, door hovaardy gedreeven, Met leugenen my hebben neêrgevelt: Maar ik heb my tot uw gebodt begeeven. Dat zy, die op uw vreeze zyn gestelt, En kundig zyn van uw getuigenissen, My zoeken, vry voor vyandtlyk gewelt. Dat nooit myn harte oprechtigheit mag missen Omtrent uw woordt, dat gy hebt ingezet, Opdat ik schande en smaadheit af mag wisschen. MYn ziel is, Heer, bezweken in 't gebedt, Opdat ik mogte uw heil en hulp ontfangen, Ik heb myn hoop gevestigt op uw wet. Myn oogen zyn bezweeken van verlangen Naar uw belofte; in 't spreeken van dit woordt: Wanneer zal ik eens uwen troost erlangen ? Want ik, in angst en lyden schier gesmoort, Ben als een leedren zak door rook verschrompelt: Maar ik heb steedts gewandelt als 't behoort. Hoe lange zal uw knecht noch zyn gedompelt In rouwe, Heer ? wanneer doet gy eens recht, Waardoor gy myn vervolgers overrompelt ? 't Hovaardig volk heeft voor my, uwen knecht, Boosaardiglyk veel putten diep gegraaven, Het welk niet is naar 't geen uw wet ons zegt. Al uw geboôn, om 't heilig recht te staaven, Zyn waarheit; zy vervolgen my verwoedt Met leugenen, help my met uwe gaven. Zy hebben my, als dorstig naar myn bloet, In boosheit schier vernietigt hier op aarde; Maar ik heb nooit uw wet met myn gemoedt Verlaaten. Heer, die my dus lange spaarde, Verlevendig my goedertierentlyk, Dan houde ik uw getuigenis in waarde. O Heer, uw woordt bestaat in 't eeuwig ryk Der hemelen, tot in alle eeuwigheden. Gy geeft van uw getrouwheit blyk op blyk, Die van geslacht wordt tot geslacht beleden; Het aardtryk hebt gy eenmaal vastgemaakt; Zoodat het nooit is uit zyn' stant gegleden. 't Blyft alles hier als 't is in staat geraakt Noch heden, naar gy het voor d'eeuwen kende, Want alle zynze aan uwen wil gehaakt Als knechten. was uw wet in myne elende Al myn vermaak en liefde niet geweest, Ik was vergaan in droefheit zonder ende. Ik zal, ô Heer, uw rechten, minst en meest, In eeuwigheit niet schenden noch vergeeten, Dewyl hun licht myn duistre ziel geneest, Waardoor zy recht verlevendigt mag heeten. 'k Ben uwe, Heer, behoudt my door uw kracht, Want ik hebbe uw bevel gezocht te weeten. 't Godtlooze rot heeft lang op my gewacht, Opdat ik mogt door zyne handen sneeven: Doch ik neeme uw getuigenis in acht, Om naar uw wet en heilig woordt te leeven. 'k Zie 't endt in al wat hier volmaaktheit heet: Maar uw gebodt is wyt, en ruim beschreven. HOe lief hebbe ik uw wet ! als gy, Heer, weet; Men zietze my den ganschen dag betrachten. Gy maakt my door haar leering, in myn leet, Veel wyzer dan de vyandlyke magten, Wier hart is vol van trots en hovaardy: Want eeuwiglyk zal ik haar dierbaar achten. 'k Ben kloeker dan myn leeraers op een ry, Omdat ik uw getuigenis wil houden, En steedts betrachte, opdat ik veilig zy. Voorzichtiger ben ik dan zooveel ouden, Dewyl ik uw bevelen heb bewaart, Dewyl myn hart en ziele u steedts betrouwden. Het quaade padt, dat smerte en onheil baart, Hebbe ik geschuuwt, en nooit daar op getreeden, Opdat ik zoude uw woordt, zoo zoet van aart, Betrachten met myn ziel en al myn leden. Ook ben ik niet geweeken van uw recht, Want gy hebt my geleert, naar uwe reden. Hoe lieflyk zyn uw woorden, uitgelegt Naar waarheit, myn gehemelte, in het smaaken ! Veel zoeter dan ooit honig, die zich hecht Aan mynen mondt; hier zal ik steedts naar haaken. Uit uw bevel kryge ik het recht verstandt, Daarom zal ik de leugenpaden wraaken. UW woordt is, Heer, een lamp die helder brandt Voor mynen voet, een licht voor myne paden. Uw waarheit is in myn gemoedt geplant. 'k Heb met een' eedt gezworen, wel beraaden, Dat ik zal 't recht van uw gerechtigheit Bewaaren, 't geen zal blyken in myn daaden. 'k Ben zeer verdrukt, ô Heer, met onbescheit, Verleevendig my naar uw woordt en wetten. Het offer van myn' mondt, voor u bereidt, Behaage u, Heer, wil toch genadig letten Op myne beê, gevloten uit myn hart: Leer my myn doen naar uwe rechten zetten. Myn ziel is steedts in myne handt benart. 'k Hebbe echter uwe wetten niet vergeeten. Het godtloos rot, dat uwe hoogheit sart, Heeft eenen strik my om het lyf gesmeeten: Nochtans ben ik niet afgedwaalt van 't spoor, Noch 't richtsnoer om myn gangen af te meeten. Ik heb, Heer, uw getuigenissen voor Myn eeuwige erve en hoogste goedt gekoren: Want zy zyn al myn vrolykheit, waardoor Gy voor myn ziel hebt vreugde en troost beschoren. Ik heb myn hart geneigt om naar uw woordt In eeuwigheit ten einde toe te hooren. IK hebbe 't quaadt in myn gemoedt gesmoort, En haate altoos de snoode en quaade ranken, Maar lieve steedts uw wet gelyk 't behoort. Gy zyt myn burg, myn schuilplaats in het wanken, Myn schildt, die my verdadigt voor gewelt; 'k Hebbe op uw woordt gehoopt, om u te danken. Wykt van my, gy die tot de boosheit helt, Opdat ik Godts geboden mag bewaaren; Versterk my dat ik nimmer word' gevelt, Naar uw belofte, en wil myn leven spaaren: Dat my, ô Heer, geen schaamte ook overdekk' Naardien ik op u hoop in myn bezwaaren. Dat uwe handt my ondersteune, en wekk' Tot uwen dienst, dan wordt myn ziel behouden; Dan zal uw wet myn lust zyn in gesprek. Uw wraak vertreedt hen die u niet betrouwden, En dagelyksch afdwaalen van uw woordt, Want hun bedrog is leugen, daarze op bouwden. Het godtloos volk op aarde wordt verstoort, Gy ruimt het wech als schuim onwaardig t'achten, Dies heeft my uw getuigenis bekoort. Ik siddere, myn vleesch derft geest en krachten, Ik ben verschrikt voor u en heb gevreest Voor 't oordeel dat elk van u heeft te wachten. 'k HEb recht gedaan, 'k ben u getrouw geweest. Wil my dan in de handt niet overgeeven Van hen die my verdrukken onbedeest. Wees voor uw' knecht toch borge en hoedt myn leven, Opdat ik door geen trotschen word' verdrukt, En ik zoo door hun boosheit zoude sneeven. Myn oogen zyn bezweeken en verrukt, Van naar uw heil en liefde te verlangen, Totdat het my naar 't heilig woordt gelukt 't Beloofde heil rechtvaardiglyk t'ontfangen. Toon uwen knecht uw goedertierenheit, En leer my uwe inzettingen aanhangen. Ik ben uw' knecht, tot uwen dienst bereidt, Geef my verstandt om uw getuigenissen Te kennen, in hun volle kracht verbreidt. Laat my, ô Heer, nooit uw genade missen, 't Is voor den Heer nu tydig dat hy werk', Naardienze uw wet uit hun gedachten wisschen. Daarom heeft ook myn liefde paal noch perk Tot uw geboôn, die 'k boven gout waardeere, Ja 't fynste gout, en yvere ik zoo sterk. Dies hebbe ik uw bevelen en uw leere Van alles, voor oprecht gekeurt en goedt: Maar 't valsche padt gehaat, als vol oneere. UW wetten zyn heel wonderbaar en zoet, Daarom zal haar myn ziel ook steedts bewaaren; 'k Eere uw gebodt aandachtig in 't gemoedt. D'ontsluiting van uw woorden in 't verklaaren Geeft licht en aan den slechten kloek verstant, Om anderen uw wysheit t'openbaaren. 'k Heb mynen mondt geopent in het landt, Voor uw gemeinte, en hyge van verlangen Naar uw geboôn, als in myn hart geplant. Zie my dan aan, geeft my uw heil t'erlangen, Naar 't recht aan hun die uwen grooten naam Beminnen, en aan uwe waarheit hangen. Maak mynen voet tot uwen weg bequaam, Dan zal ik naar uw woordt myn treeden zetten. Geen onrecht heersche ooit over my, tot blaam Van uwe leer; maar lei my naar uw wetten. Verlos my van des menschen overlast; Dan zal myn hart op uw bevelen letten. Ik houde my aan uw bevelen vast, Dies laat het licht uws aanschyns my verlichten, Geef dat myn doen zy naar uw wet gepast. Omdat zy niet dan list en boosheit stichten, En uwe wet verlaaten, stroomt een beek Van traanen uit myn oogen in myn dichten. O Heer, gy zyt rechtvaardig, dat steedts bleek, Ook heeft men staâg uw oordeel recht bevonden, Dewylge altoos houdt eenen rechten streek. Gy hebt het woordt van uwe heilverbonden, (Oprecht in uw getuigenis verklaart,) En waarheit zeer geboden te verkonden. Myn yver heeft my smerte en leet gebaart, En doen vergaan; dat door myn weêrpartyders Uw woorden zyn vergeeten, als onwaardt. Uw wet wordt zelf gehoont van myn bestryders, Zoo louter, en zoo heilig; daarze uw knecht Van harte lieft, ten spyt van zyn benyders. Ik ben gering, en zeer veracht; maar 't recht Van uw bevel zal nooit myn ziel vergeeten: Want gy hebt uw gerechtigheit beslecht Gerechtigheit te zyn, naar 't recht gemeeten, In eeuwigheit; ook is uw woordt en wet De waarheit, die de ziele heeft te weeten. Ik ben rontom met zwaaren angst bezet, Benaautheit heeft myn droeve ziel bevangen, Doch door uw woordt worde ik uit druk geredt. Uit uwe wet kan ik vermaak erlangen. 't Recht van uw woordt is tot in eeuwigheit, Leer 't my verstaan, dan leeve ik met gezangen. IK hebb', terwyl myn hart u, Heer, verbeidt, Uit alle magt geroepen: wil my hooren; 'k Zal dan uw wet bewaaren met bescheidt. Ik heb tot u geroepen, neig uw ooren Tot my, en redt my door uw groote magt; Want ik hebbe uw getuigenis verkoren. De scheemering ben ik zelf van den nacht Met myn geschrei en roepen voorgekomen: 'k Hebbe op uw woordt gehoopt en steedts gewacht. 'k Ben wakker eer de nachtwaak wordt vernomen, Opdat ik mogt uw reden, vast gegrondt, Betrachten, en u dienen zonder schroomen. Hoor myne stem, naar uw genâverbondt, En goedheit, schenk my uwen Geest en 't leven, Naar uwe wyze en recht tot allen stondt. Zy die met drift naar snoode stukken streeven, Genaaken my: zy wyken van uw wet, En heilig woordt, tot schennis aangedreven. Maar gy, ô Heer, hebt u naby gezet, Om uwen knecht voor boos gewelt te hoeden: Al uw geboôn zyn waarheit, zonder smet. Ik kon van outs uw rechten wel bevroeden, Dat gy ze hebt gegrondt eeuw in eeuw uit, Om 't menschdom met uw heilig woordt te voeden. DAt uwe handt myn zwaare elende stuitt', En help my, want ik hebbe u niet vergeeten, Noch uwe wet, die 't heilig recht besluit. Twist myne zaak, door onrecht neêrgesmeeten. Verlos my, en verleevendig myn hart, Naar uw belofte en gunst, niet af te meeten. De boozen treft alle onheil, leet en smart, Dewyl zy uwe inzettingen niet zoeken, En hun gemoedt zelf uwe hoogheit tart. Heer, uw genade is groot in alle hoeken Der wereldt: maak my levendig, en leer My naar uw recht my in uw' dienst verkloeken. 't Getal van myn vervolgren is, ô Heer, Nu veel; ja myn partyen die my haaten Verheffen zich, en groeien meer en meer. 'k Zal nimmer uw getuigenis verlaaten. 'k Heb hen gezien, die 't recht vertraden, maar 't Verdroot my datze uw woorden gansch vergaten. Zie aan, ô Heer, dat ik in 't openbaar Uw woordt beminne en heilige bevelen. Verlevendig myn harte, dootsch en naar. Uw woordts begin is waar in al zyn deelen. Ook is al 't recht van uw gerechtigheit In eeuwigheit, waarop 't verstant moet speelen. DE Vorsten, Heer, zyn met veel onbescheit Op uwen knecht als woedende aangestoven: Terwyl myn hart uw heilig woordt verbreidt, Waarvoor het vreest. 'k zal uwe goedheit looven In blyschap, om 't geen gy hebt toegezegt, Als eener die een' grooten buit komt rooven. 'k Haate alle list en valsheit, tegens 't recht Bedacht, die ik voor eenen gruwel achte: Maar 'k heb myn harte aan uwe wet gehecht; 'k Bemin haar als 't vermaak van myn gedachte. Ik loove u 's daags wel zevenmaal met lust, Doordien ik uw gerechtigheit betrachte. Die uwe wet beminnen hebben rust, En grooten vrede in hun bedryf en leven, Door aanstoot wordt hun blyschap niet gebluscht. 'k Hoope op uw heil, ô Heer, en zoek te streeven Op 't deugdenpadt, naar 't voorbeeldt van uw woordt. 'k Doe uw geboôn, die gy hebt voorgeschreeven. Myn ziel heeft steedts naar uwe wet gehoort, En met veel liefde uw rechten onderhouden, Als door uw hoog getuigenis bekoort. Uw wetten, die nooit in myn hart verouden, Heb ik betracht, terwyl al myne daân, En wegen zich voor uw gezicht ontvouden. LAat myn geschrei u, Heer, ter harte gaan, Myn smeeken voor uw aangezicht genaaken. Gelei myn ziel toch op de rechte baan. Geef dat myn hart steedts naar uw licht mag blaaken. Bestraal my, naar uw woordt, met kloek verstant, En redt, naar uw belofte, al myne zaaken. 'k Zal uwen lof verbreiden in het landt Met mynen mondt, en van uw deugden spreeken, Alsge uwe wet hebt in myn hart geplant. Myn tonge zal in spraake en roem uitbreeken Van uwe leer, rechtvaardig, rein en goet; 't Geen klaar in uw geboden is gebleken. Laat uwe handt, die myne ziel steedts hoedt, My nu, ô Heer, met kracht te hulpe komen, Want ik houde uw bevelen in 't gemoedt. Ook snakt myn ziel naar uw genadestroomen: 'k Verlange naar uw heil; want in uw wet Heb ik alleen al myn vermaak genomen. Laat myne ziel, door uwe handt geredt, Toch leeven, en zy zal uw gunst verhaalen. Uw heilig recht zy tot myn hulp gezet. Gy zaagt my als een schaap in 't woeste dwaalen. Zoek uwen knecht, want uw geboden, net En rein, vergeet ik nimmer af te maalen. 