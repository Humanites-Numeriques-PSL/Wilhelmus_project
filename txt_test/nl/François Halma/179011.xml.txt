 O Hemelsch Vader van al 't zaadt Dat gy verkoost in uwen raadt, En schonkt aan Christus uwen Zoon; Met eerbied naadren wy uw' troon, Omscheenen van het eeuwig licht: Geef ons van u een klaar gezicht ! Uw groote Naam, vol heiligheit, Word' door al 't wereldtruim verbreidt ! Men kenne uw Zoon, die, zonder blaam, Verheerlykt pronkt met uwen Naam, En zich een volk verworven heeft, Dat waardig uwen Naame leeft. Uw Koningkryk kom' tot ons, Heer. Geef dat wy leeven t'uwer eer, Als d'onderdaanen recht betaamt, Die Christus erfdeel zyn genaamt: De vrygekochten door zyn bloedt, Aan wien hy schenkt zyn zalig goedt. Dat uwe Wil op d'aard' geschied' Als in den hemels hoog gebiedt; Uw raadt, die nooit verandring lydt, En al 't bestier heeft in den tyt, Geef dat wy, vreezende uw gebodt, U eeren als een heilig Godt. O Heer, die 't menschdom voedsel geeft, En 't vee, als Godt van al wat leeft; Die 't werk van uwe handt bewaart, En alles voedt naar zynen aart; Geef ons de spys die 't lichaam sterkt, Doch meer die 't zielenleven werkt. Vergeef ons onzer zonden schuldt, Dat wy, met uwen Geest vervult, Naar 't voorbeeldt uwer Majesteit, Steedts tot vergeeving zyn bereidt, Van hen die ons, door trots of haat, Beledigt hebben met der daadt. O Heer, die onze Schutsheer zyt, Gewen ons tot den heilgen strydt, Dat geen verzoeking ons verwin', Geef ons altyt een' goeden zin. Dat ook de list der oude slang Ons niet in haare netten vang'. Want u, O Heer, is 't koningryk. Al 't schepsel draagt een straal en blyk Van uwe Goddlykheit en kracht. Dat u dan worde toegebragt Lof, eere, en eeuwge heerlykheit: 't Geheelal kenne uw Majesteit ! Met AMEN sluiten we onze beê. Verzeker ons van uwen vreê. Volbreng in ons uw Goddlyk werk, Als leden van uw waare kerk. Verhoor ons, Heer, om uwen Zoon, Verheerlykt in den hemeltroon ! 