 IK heb den Heer een' langen tyt verwacht; Ny heeft hy zich tot my gewendt, En my gehoort in myne elendt; Hy heeft my uit den modderkuil gebragt: Een put vol ruischend water, Vol slyk en luid geschater; Myn voeten heeft hy vast Op eene rotz gestelt, Myn gangen voor gewelt Bevrydt, en overlast. In mynen mondt heeft hy een niew gezang Gegeeven, Godt ter eere een liedt. Veel zullen 't zien wanneer 't geschiedt, En vreezen met ontzag hun leven lang Den Heere, en hem verwachten. Welzalig moetmen achten Hem, die op Godt betrouwt; Die naar het trots geslacht Niet omziet, maar veracht Hem die op leugens bouwt. Gy hebt uw wonderen, ô Godt, myn Heer, En uw gedachten veel gemaakt Aan ons, totdatze zyn geraakt Ontelbaar veel, zoodatmen ze niet meer In orde kan verhaalen, Noch melden zonder faalen; Zal ik haar groot getal Vertellen, 't is te veel; 'k Bezwyk met tonge en keel Als ikze ontvouwen zal. Slagtoffer, noch spysoffer lustte u niet, Maar gy hebt my het oor doorboort; Brandtoffer is nooit door uw woordt Geëischt, alsdaar verzoening door geschiedt. Toen zeide ik: ik zal koomen, 't Wordt middagklaar vernomen Dat in de rol van 't boek Van my geschreven staat, Naar 's Heeren hoogen raadt, Bekent by 't onderzoek. Ik hebbe lust om uwen wil te doen, Uw wet is in myn ingewandt, O Godt, en in myn hart geplant 'k Bootschappe uw kerk dat ik haar schuld verzoen. Hen die gy hebt verkoren, Doe ik met blydschap hooren Uw heilsgerechtigheit: 'k Bedwing myn lippen niet, Gy weet het, Heer, en ziet Wat in myn boezem leit. 'k Verheele uw trouwe en goedheit niet in 't hart Voor uw gemeinte, groot van tal; 'k Weet datge, o Heer, in dit geval, My uw genâ, tot ligting van myn smart, En gunst niet zult onthouwen, Als zy, die op u bouwen, Bevinden. laat uw trou, En uw weldadigheit My altoos zyn bereidt, Of ik versmelte in rou. Want quaaden, niet te tellen, hebben my Omgeeven; d'ongerechtigheit Heeftme aangetast, dat ik 't bescheit Niet konde zien. myn hoofthaair haalt niet by 't Getal, niet op te maaken. Het leet komt my genaaken, Zoodat my 't hart verlaat. 't Behaage u my dan, Heer, Die in den druk verteer, Te redden uit dit quaadt. Dat zy beschaamt en schaamroot worden, al Die op 't vernielen van myn ziel, (Wanneer ik in hun handen viel) Steedts doelen; laat ze koomen tot den val. Dryfze achterwaarts met schanden, Wier harten men ziet branden Naar mynen ondergang: Verwoesting zy de loon Van hunnen schimp en hoon Op my, hun leven lang. Maar laat in u zyn vrolyk en verblydt Al die u zoeken tot behoedt; Der minners van uw heil en goedt, Zy steedts dit woordt: Verhoogt zy t'allen tyt De Heer. 'k ben wel elendig, Nootdruftig, maar inwendig Vertroost my Godt ook weêr, Omdat hy aan my denkt, En my zyn hulpe schenkt: Vertoef dan niet, ô Heer. 