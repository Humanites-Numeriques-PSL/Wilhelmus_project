 O Godt, dien ik altoos zal looven, Verhef uw donderstem van boven. Want zie, de mondt der goddeloozen, En des bedrogs van 't schuim der boozen, Zyn tegen my nu opgedaân: Ik ben door hunne tong verraân. Zy hebben my met bitsche woorden Omsingelt, die my 't hart doorboorden, En zonder oorzaak my bestreden; Ja, tegen alle recht en reden, Voor myne liefde my verplet; Maar ik was altoos in 't gebedt. Zy hebben, ofze in dolheit holden, My quaat voor zooveel goets vergolden, En my, voor liefde, haat bewezen; Hun wrok is hemelhoog gerezen. Dies legge een wreedaart hem aan bandt: De Satan sta ter rechte handt. Wanneer hy voor 't gerecht zal koomen, Zoo laat hem angstig zyn en schroomen, Als schuldig in bedryf bevonden. Zyn beeden strekken hem tot zonden. Dat zyne dagen haast vergaan Zyn opzicht neeme een ander aan. Zyn kinders worden alle weezen, Zyn wyf een weduwe ongeprezen. Laat zyne kinders rontom zwerven, En hun behoefte en leeftocht derven; Dat zy gaan beedelen om broodt, En zoeken 't in het woeste, uit noodt. Zyn goedt worde, om hem meer te plaagen, Door eenen schuldtheer aangeslagen; De vreemde kom zyn' arbeidt rooven, En zynen naam en luister dooven. Dat geenes mensch weldadigheit Ooit over hem zy uitgebreidt. Dat 's vyandts wraak zyn zaat uitrooie, En nageslachte gansch verstrooie. Hun naam raake yder uit gedachte, Zelf in het andere geslachte. Dat zyner vadren schendig quaadt By Godt gedacht worde in dien staat. Het misdryf van zyn moeders leven, Word' nooit vergeeten noch vergeeven. Maar sta gedurig voor den Heere, Opdat zyn tooren nimmer keere Van hun: hy delg uit van der aard' Al hun geheugen, zoo onwaardt. Omdat hy geen weldadigheden Gedaan heeft, maar het recht vertreeden, En dorst, in gramschap gansch verbolgen, Zelf den elendigen vervolgen, Om dien te dooden, die, door smart En leet, verslagen was om 't hart. Dewyl hy zelf heeft, zonder schroomen, Den vloek bemint, zoo laat dien koomen Op hem; dewyl hy op geen zegen Ooit was belust, noch dien genegen, Zoo blyf hy zegenloos in 't leet, En met den vloek rontom bekleedt: Dat die ga tot zyn ingewanden Als water, en zyn lichaams banden, Hy zy als oli in zyn beenen, En als een kleedt, daar hy, by 't weenen, Zyn gansche lichaam meê bedekt, En die hem tot een gordel strekt. Dat hy zich met den vloek omgorde, En die het eigen werkloon worde Van myn bestryders, van den Heere, En die myn ziele met oneere Bekladden: maar gy, Heer, ô Heer, Help my om uwen naam en eer. Dewyl uw goedertierenheden Zoo goedt zyn, redt my naar uw reden. Ik ben nootdruftig en elendig, Ook is myn hart doorwondt inwendig. Ik ga gelyk een schaduw heen, En ben als in het stof vertreên. Ik word, in dit myn bange leven, Gelyk een sprinkhaan omgedreven, Myn kniën struikelen van vasten; 'k Bezwyke door de zwaare lasten; Myn lyf en leden zyn ontzet, Vermagert, zonder groei en vet. Noch ben ik hun een smaat in d'oogen: Ik wordt beschimpt, gehoont, bespoogen; Ik moet, als zy my zien, verkroppen, Dat zy, in 't schudden van hun koppen, My vloeken; help my, Heer myn Godt, Verlos my uit dien smaat en spot. Redt my naar uw barmhartigheden, Op dat zy zien, door 't licht der reden, Dat dit uw handt is; en gy 't Heere, Gedaan hebt tot uw' roem en eere. Doch als zy vloeken, zegen gy, En maak my uit hun handen vry. Dat schaamte blooze op hunne kaaken, Als zy zich tegen my opmaaken, Doch dat zich uwe knecht verblyde. Laat hen, van wien ik weêrstant lyde, Met schande en schaamte zyn bekleedt, Als met een' mantel, in hun leet. Ik zal den Heer van harte loven, In 't midden van zyn tempelhoven, En hem met mynen monde pryzen. Want hy zal dien zyn hulp bewyzen, En redden, die nootdruftig leeft, Van dien, die hem veroordeelt heeft. 