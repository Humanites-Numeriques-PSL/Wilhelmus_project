 O Godt, waarom verstootge in eeuwigheit? Waarom zou 't vier van uwe gramschap rooken? En tegen ons zoo fel zyn aangestoken; Daar gy ons als uw schapen voedt en weidt? Gedenk aan uw vergadering, die gy Van outs hebt tot uwe erfenis verkoren, En ook verlost, door 't heil van u beschoren; aan Sions berg, uw woninge en voogdy. Tree toe, ô Heer, hef uwe voeten op, Om d'eeuwige verwoestinge te wreeken: De boosheit van den vyandt is gebleken Aan 't heiligdom, verwoest van grondt tot top. Uw meêrparty heeft woedende gebrult In 't midden zelf van uw vergaderplaatzen, Waarin men hoort de galmen wederkaatzen: En 't heilig huis met bloet en moordt vervult. Zy hebben ook hun tekenen gestelt Tot tekenen, d'ontrolde krygsbanieren. Een yder werdt bekent, by 't woedend tieren, Als een die dicht geboomte in bosschen velt. Dus hebben zy ook bylen aangebragt, En 't heerlyk werk, zoo kunstig uitgesneeden, Met mokers en houweelen uit zyn leden Gesmeeten, en vergruist met groote kracht. Zy hebben, Heer, uw heiligdom in 't vier Gezet, dat flux de woning heeft verslonden Van uwen naam, ontheiligt en geschonden Ter aarde toe, door krygs- en moordgetier. Zy hebben in hun harten stout gezegt: Komt, laat ons hun gezamentlyk berooven; Zy zyn ook op de plaatzen aangestoven Van Godtsvrucht, die in koolen zyn gelegt. Wy zien, ô Heer, thans onze tekens niet: Ook is 'er geen Profeet meer in den lande, En niemant weet hoe lang de smaat en schande Zal duuren in dit doodelyk verdriet. Hoe lange, ô Godt, zult gy het smaaden zien Van uw party ? zultge eeuwiglyk het hoonen En lasteren van uwen naam verschoonen Door 's vyandts rot; en zal 't uw wraak ontvliên ? Waarom trekt gy uw handt, uw rechte handt, Zoo van ons af, daarge ons meê plag te hoeden ? Trekze uit, en maak een end van 's vyandts woeden; Vertoon uw kracht tot redding van uw landt. Godt echter is myn Koning van outs af, Die, door zyn gunst, in 't midden op der aarde, Verlossingen, oneindelyk van waarde, Te wege brengt, en werkt, tot 's vyandts straf. Gy hebt door uwe sterkte zelf de zee Gespleeten, en de koppen van de draaken Verbroken in de watren; by 't genaaken Van 't heir door u geleidt naar d'overree. Toen hebt gy ook des Leviathans kop Verplettert: gy hebt hem tot spys gegeeven Den dieren die in dorre plaatzen leeven, Tot vullinge van hunne maage en krop. Gy hebt de rotz tot eene bron geklooft En beek; als gy de sterke landtrivieren Hebt uitgedroogt voor Isrels krygsbanieren, Waardoor de moedt der volken werd gedooft. Aan u behoort de dag en ook de nacht; Gy hebt de Zon bereidt, met Maane en Starren, Die nimmer in haare ordening verwarren. Gy zet ook d'aard' haar paalen door uw magt. De zomer en de winter zyn uw werk. Gedenk hier aan, de vyandt heeft den Heere Gesmaadt, en zelf een dwaas geslacht uwe eere En grooten naam gelastert, stout en sterk. Geef toch de ziel van uwe tortelduif Niet over aan 't gewelt der wilde dieren. Vergeet hun niet die uwe wetten vieren; Redt uwen hoop uit 's vyandts havikskluif. Aanschouw 't verbondt dat gy hebt opgerecht, Dewyl 's landts verre en diepverborgen hoeken Zyn woningen van rovery en vloeken, En boos gewelt, door list aaneen gehecht. Laat hem, die hier in onderdrukking leeft, Toch nimmermeer met schaamte wederkeeren: Laat hen die hier den overvloet ontbeeren, U pryzen, als den Godt die alles geeft. Sta op, ô Godt, twist uwe twistzaak dan, Gedenk den smaadt dienge u ziet wedervaaren Van dwazen, die uw woordt noch wetten spaaren, Den ganschen dag, en breek hun eedgespan. Vergeet niet al 't geroep van uw party. 't Getier van hen, in moetwil opgereezen Trots tegen u, neemt toe en is te vreezen: Toon dan uw hulpe, ô Heer, aan onze zy. 