 REdt my, ô Heer, van quaade menschen, Die onrecht pleegen en gewelt; Behoedt my voor hen die steeds wenschen Dat ik verdrukt worde en gevelt. Van hen die quaat in 't harte denken, En alle dage zyn bedacht Op oorlog; om myn rust te krenken, Totdat ik t'onder zy gebragt. Sy scherpen hunne tong als slangen, Gelyk een scherpgesleepe stift; Ook schuilt 'er onder hunne wangen, En lippen adderenvergift. Bewaar, ô Heer, my van de handen Des goddeloozen, van den man Van veel gewelts, en zyne banden, Waardoor 'k geen voeten zetten kan. De trotzen hebben looze strikken Voor my verborgen, en een net, Waar meê zy op myn leven mikken, Ter zyden aan den weg gezet. Ik heb gesproken tot den Heere: Gy zyt myn Godt, hoor myne stem, En smeeking: dat my 't quaat niet deere, Noch 's boozen valstrik my beklem'. Heer, magtig Heer, myn heil en sterkte, Gy hebt myn hoofdt als van uw' knecht, Bedekt, dat yder 't klaar bemerkte, Ten dage van het heet gevecht. Laat nimmer den godtloozen raaken Tot zyn begeerte en quaat besluit; O Heer, 't zou hem hovaardig maaken, En stout; dies bidde ik dat gy 't stuit. Aangaande 't hoofdt der booze schaaren, Die my omringen met haar magt; Laat d'overlast hun wedervaaren, Door hunne lippen voortgebragt. Dat koolen viers en blixemstraalen Hen treffen, dat ze flux vergaan: Hy stortze in 't vier, en doe ze daalen In kuilen, dat ze nooit opstaan. Een lastertong zal op der aarde Niet staande blyven; en men zal Hem, die gewelt met boosheit paarde, Verjaagen, tot zyn' smaat en val. 'k Weet dat de Heer, altoos rechtvaardig, De zaak uitvoeren zal van dien, Die, als elendig en onwaardig, Van niemant hier wordt aangezien. De vroomen zullen uwen naame Gewis dan looven in het licht; D'oprechten zullen al te saame Ook blyven voor uw aangezicht. 