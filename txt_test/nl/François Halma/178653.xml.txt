 Hoort, volken, hoort, neemt myne leering aan, Ontsluit uw hart en ooren, wilt verstaan Gy alle die den wereldtkloot bewoont, Zoowel die u gering als groot vertoont, Te zamen ryk en arm. 'k zal mynen mondt Nu openen, en wysheit uit den grondt Myns harten, vol verstandts aan u verhaalen, Om door een spreuk iets leerzaams af te maalen. 'k Zal op de harp myn diepverborge reên Ontsluiten; komt al t'zamen dan byeen. Waarom zoude ik, ten dage van het quaadt, Als 't booze volk my op de hielen gaat, En my omringt, iet vreezen? want die 't goedt Hier stellen ten betrouwen van 't gemoedt, En trotzelyk op hunnen rykdom roemen, Zyn niets voor Godt te tellen noch te noemen. Niet een van hen kan zynen broeder ooit Verlossen, als hy hier wordt uitgerooit. Hy kan 't rantzoen aan Godt niet geeven, (want De ziel is al te kostelyken pandt, Haar lossing houdt in eeuwigheden op) Dat hy hier, zelf ver boven 's levens top, Geduriglyk zou leeven, en 't verderven Niet zien; daar hy de wyzen ook ziet sterven: Dat onvernuft hier omkomt met den dwaas, Die 't goedt, (een niet, en enkel windtgeblaas) Aan anderen moet laaten met verdriet. Hun binnenste beseft toch anders niet Dan dat hun pracht zal eeuwiglyk bestaan, Hun huizen en paleizen nooit vergaan, Maar duurzaam zyn tot alle nageslachten: Zy doen hun' naam door dien der landen achten. De mensch nochtans, hoe hoog in waarde, blyft Hier niet: zyn glans en heerlykheit beklyft Zoo weinig als de beesten, die vergaan. Hun dwaaze weg is ydelheit en waan: Nochtans behaagt dat woordt hun nageslacht. Men zetze in 't graf als schaapen, ongeacht, Wanneer de doodt hen t'zamen af komt weiden: Dus moeten zy van 't goedt en alles scheiden. D'oprechten wordt dan in dien morgenstondt De heerschappy ook over hen gegont: En 't graf zal hun gedaante, sterkte en rotz Verslyten, uit zyn woning, hoog en trotz. Maar Godt verlost myn ziele van 't gewelt Des grafs, schoon hier voor eenen tyt gevelt: Want hy zal my in heerlykheit verheffen; Zoodat 's doodts schicht en vloek my nimmer treffen. Vreest dan niet als een man tot rijkdom komt, Zoodat zyn huis op eere en grootheit bromt; Want hy neemt in zyn sterven gansch niet meê. Schoon hy zyn ziel in 't leven stille vreê Belooft, zyn eer daalt hem niet na in 't graf. En of zy schoon, met woorden valsch en laf, U, omdat gy u zelven goedtdoet, looven, Zult ge echter u van alles zien berooven. Want, wat gy ook op aarde hebt gedacht, Uw ziel komt by haar vaderen geslacht; Zy zullen 't licht in eeuwigheit niet zien. De mensch zal nooit 't bederf zyns naams ontvliên, Hoe zeer verwaant, hoe waardt, hoe hoog geërt, Als hy verstandt en redenslicht ontbeert; Maar wordt gelyk de redenlooze beesten, Die gansch vergaan, de minsten met de meesten. 