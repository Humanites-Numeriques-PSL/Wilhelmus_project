 REchtvaardigen, zingt vreugdepsalmen, Zingt vrolyk in den Heer, uw' Godt. U passen lof en zegegalmen, Op heldren toon, naar zyn gebodt. Looft met veêl en luyten, Harpgeklank en fluyten, 's Wereldts Opperheer. Wilt met keelen paaren 't Speeltuig van tien snaaren, Tot zyn roem en eer. Zingt Gode niewe feestgezangen, En speelt voor hem met vreugdegeschal. Want 's Heeren woordt, zoo waard t'ontfangen, Is recht, en zuivre hemelval. Al zyn groote werken Zyn, als elk kan merken, Vol getrouwigheit. Als de zon in klaarheit, Zeker in vol waarheit, Door dit ruim verspreidt. Hy lieft het recht, en hoog gerichte. 'k Zie d'aarde vol van zyne gunst, En goedertierenheit; hy stichtte Haar door zyn goddelyke kunst. Door het Woordt des Heeren Is, gelyk wy leeren, 's Hemels boog gemaakt: Daar aan 's hemels transsen, 't Heir blinkt, vol van glanssen, Door zyn' Geest en blaakt. Hy brengt te zamen al de watren, Der zee, gelyk op eenen hoop. Den afgrondt stelt hy, by het schatren, Schatkameren voor zynen loop. Laat al d'aarde vreezen Voor den Heer, die 't wezen Aan het schepzel geeft. Laat d'inwooners schrikken, Voor den Heer, en wikken Hoe 't al door hem leeft. Want Godt, de Schepper aller dingen, Spreekt, en het is 'er, naar zyn woordt: 't Geen hy gebiedt in 's hemels kringen, Of hier beneden, staat 'er voort. Hy verbreekt de daaden In het hart beraaden Van het heidendom; Sloopt der volken krachten, Listen en gedachten, En maaktze alle stom. Maar 's Heeren raadt bestaat onwrikbaar, In eeuwigheit by 't nageslacht: Zyn harts gedachten, die onwrikbaar Zyn voor 't verstandt, bestaan met kracht. Zalig moetmen roemen, En gelukkig noemen, 't Volk wiens Godt de Heer Is; by hem verkoren, Tot zyn erf geboren, Voor zyn' lof en eer. De Heer schouwt neder uit den hemel, En ziet de menschen kindren aan In hun bedryf en aartsch gewemel: Hy weegt hun goede en quaade daân. Hy ziet, als een Koning, Uit zyn vaste woning, Op d'inwooners neêr Van den kloot der aarde, Dien hy openbaarde Zyne magt en eer. Hy vormt in 't binnenste al hun harten, En let op hun handenwerk: Hy valt, die zyne hoogheit tarten, Door zyn vermogen haast te sterk. Men ziet geene schaaren Oit een' Vorst bewaaren, En geen dapper heldt Wordt door oorlogsmagten, Die 't gevaar verachten, Ooit geredt in 't veldt. Het brieschend paardt feilt in zyn sterkte, 't Bevrydt niet door zyn groote kracht, Daar noit zyn moedt de zege uitwerkte, Door 's Heeren arm ons toegebragt. Ziet, des Heeren oogen Zien, uit 's hemels boogen, Op hen die hun hoop, Al hun hartsbetrouwen, Op zyn goedheit bouwen, In hun levensloop. Om hun verlege ziel te vryden Van 's doodts vermogen, door zyn kracht: Opdatmen, in benaaude tyden, Hen niet van honger ziet versmacht. Onze ziel, die zegen Heeft van Godt verkregen, Wacht voorts op den Heer, Onze schildt en hulpe, Dat ons niet bestulpe 't Geen ons krenke of deer'. Ons hart is in den Heer van vreugden Verrukt, omdat wy op den naam Van zyne heiligheit en deugden Betrouwen, als alleen bequaam Om ons heil te werken. Laat uw gunst ons sterken; Uw barmhartigheit Sta, Heer, als wy hoopen, Altoos voor ons open, En zy ons bereidt. 