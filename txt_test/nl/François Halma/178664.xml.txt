 O Godt, gy hadt ons naar uw recht Verstooten, en uw gunst ontzegt, En ons gescheurt. uw toornigheit Hadge over onzen staat verspreidt, Keer weêr tot ons. gy hebt het landt Geschudt, en door den oorlogsbrandt Gespleeten: kom zyn breuken heelen, Dewyl het wankelt, door krakkeelen. Gy hebt uw volk een harde zaak Doen zien, de blyken uwer wraak, En ons gedrenkt met zwymelwyn. Maar nu wy weêr in vryheit zyn, Geeft gy aan hun, die in 't bestier U vreezen, eene krygsbanier, Om voor de waarheit op te steeken, En 's vyandts euvelmoedt te breeken. Opdat uw erfdeel word' bevrydt, Dat gy bemint en gunstig zyt. Geef heil door uwe rechte handt, Verhoor ons, spaar uw volk en landt. Godt heeft by zyne heiligheit Gesproken, en my vreugd bereidt; Dewyl ik Sichems landt zal erven, En Sukkods dal ten lot verwerven. Het gansche landt van Gileadt Is myn, met dat Manasse vat In zynen kreits. myn hoogste kracht Is Ephraïm, ter hoede en wacht, En schuttend wapen van myn hoofdt, Nooit in zyn' fieren moedt gedooft. Door Juda wordt de wet gegeeven, Ten richtsnoer van myn doen en leven. Maar Moab zal myn waschpot zyn; Op Edom, schoon vol praal en schyn, Werpe ik myn schoe. juich over my Gy Palestina. (kiest myn zy, O volken ! want ik ben de Heer Die 't al verwint en smyt ter neêr Dat tegen my zich aan durft kanten, Of smaadt myn trouwe heilgezanten.) Wie zal my voeren in een stadt Der vastigheit ? wie wyst my 't padt, En leidt my heen naar Edoms vest En sterkte, 's vyandts plondernest ? Zult gy 't niet zyn, ô groote Godt, Die ons verstooten hadt ? en, tot Een blyk van toorn, met onze magten Niet uittoogt, als wy wel verwachtten. Verleen ons dan, ô Godt, uw hulp, Dat 's vyandts magt ons niet bestulp, Dewyl wy in benaautheit zyn. Want 's menschen heil is louter schyn En ydelheit. wy zullen stout In Godt, op wien ons hart betrouwt, Veel kloekheit doen, hoe fel bestreden: Hy zal des vyandts magt vertreeden. 