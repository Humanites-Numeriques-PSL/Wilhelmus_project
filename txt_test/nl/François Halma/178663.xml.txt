 O Godt, verlos my uit de handen Myns vyandts, en zyn scherpe tanden, En stel my in een hoog vertrek; Opdat uw handt my voor hen dekk' Die tegen my zyn opgeresen. Redt my van die uw' naam niet vreezen, Van mannen, die in 't boos gemoet Steedts onrecht werken, heet op bloet. Want zie, zy leggen looze laagen Voor myne ziel, om haar te plaagen. De sterken rotten tegen my, O Heer, te zamen, schoon ik vry Van overtreeding ben. zy loopen En maaken zich gereedt met hoopen: Schoon zonder myne misdaadt: waak Voor my, en zie waar ik geraak. Ja gy, ô Heer der heireschaaren, Godt Israëls, wil my bewaaren. Ontwaak, en breek het boos gewelt Der heidnen, tegen my te veldt. Bezoek hen, zyt ze niet genadig Deeze onrechtwerkers, zoo baldadig. Zy keeren tegen d'avondstondt Weêr t'huis, en tieren als een hondt. Zy gaan rontom de stadt en gieten Veel leugens, die als stroomen vlieten, Uit hunnen mondt: hun lippen zyn Als zwaarden, schoon juweel in schyn: Want wie toch hoort het ? is hun spreeken; Maar gy, ô Heere, zult het wreeken, En lachen met al 't heidens rot, Dat gy in uwe wraak bespot. Ik zal op uwen bystant wachten, Ten trots van zyne sterkte en magten; Want Godt is my een hoog vertrek, Om my te hoeden voor gebrek. De Godt van myn weldadigheden Zal my ontmoeten, naar zyn reden: Godt zal my ook met lust doen zien Wat myn verspieders zal geschiên. Heer, doodt ze niet, opdatmen weete Uw sterkte, en 't volk het niet vergeete; Maar laat ze zwerven door uw magt Rontom, en vel hen neêr met kracht; Heer, onze schildt, om al hun smaalen, Met mondt en lippen, te betaalen: Men vangze in hunnen hoogen moedt; Om hunnen vloek en leugenvloedt. Komze in uw grimmigheit verteeren, Verteerze, om hun gewelt te keeren, Totdat ze ganschlyk niet meer zyn, Zoodat uw gunst hen nooit beschyn'. Doch laat hen echter hierdoor weeten Dat Godt is heerscher, hoog gezeten In Jakob, ja tot 's wereldts endt, Daar hy als rechter is bekent. Laat hen dan 's avonds wederkeeren, En hun getier op niew vermeêren, Gelyk een hondt, die bast en raast, En alles door gehuil verbaast. Dat zy dan door de straaten loopen, En rontom zweeven, om te stroopen, Ja zwerven om hun spyze en broodt, En schreeuwen in den hongersnoodt; Opdatze hongerig vernachten. Maar ik zal op uw goedheit wachten, En zingen uwe sterkte, ô Heer, Des morgens, en uw goedheits eer: Ik zal uw liefde vrolyk roemen, En u altoos myn Heilandt noemen, Myn hoog vertrek, myn hulpe en wacht, Die my beschut voor 's vyandts magt. Gy zyt myn toevlucht in myn nooden, Tot wien ik altoos kom gevloden. Van u, myn sterkte, zal ik schel Nu zingen onder 't snaarenspel. 'k Zal, Godt ter eere, psalmen zingen, Die door de lucht en wolken dringen: Want Godt is my een hoog vertrek, De Godt myns heils, een vast verdek. 