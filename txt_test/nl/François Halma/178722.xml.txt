 LOoft onzen Godt, het Opperwezen, Wiens liefde en goedertierenheit, Zelf boven 's hemels boog gerezen, Zich tot in d'eeuwigheit verspreidt. Dat Israël, 't volk zyner erve, Zeg dat zyn goedheit steedts bestaat; Opdat hy 's Heeren heil verwerve, Die zich op zyne gunst verlaat. 't Huis van Aäron, uitverkoren Ter priesterlyke waardigheit, Laat nu vry schel zyn stemme hooren, Dat 's Heeren goedheit zy verbreidt In aller eeuwen eeuwigheden. Zy, die hem vreezen, zeggen; Heer, Uw gunst word' nimmer afgesneeden Van 't volk geschapen t'uwer eer. Ik worp voor Godt myn klagten neder, Toen ik in doodts benaautheit zat; De Heer verloste my ook weder, En stelde my op 's levens padt, Ik werdt verhoort, 'k mogt adem scheppen: De Heer is by my, naar myn' wensch: Dies vreeze ik hen niet die zich reppen Tot myn bederf, noch eenig mensch. De Heer is by my met zyn hulpe, Tot myne veiligheit en rust, Opdat het quaadt my niet bestulpe; Dies zal ik eenmaal mynen lust Noch zien aan alle myne haters. Men neemt veel beter tot den Heer Zyn' toevlucht, dan tot Godtverlaters, Schoon 't Prinssen zyn van magt en eer. De heidens quamen my omringen, Vol woede en heete grimmigheit, Om my de kroon en 't ryk t'ontwringen, Doch ik verwon dit helsch beleit, In 's Heeren naam, en brak hun krachten. Ik was omsingelt, dootsch en naar, Door veele heidensche geslachten, Maar Godt holp my uit dit gevaar. Zy hadden my omringt als byen, Doch zy zyn als een doornevier Gebluscht. 'k weêrhiel al myn partyen, In 's Heeren naam, hoe stout en fier. Gy, vyandt, had my hart gestooten Tot vallens toe, maar Godt den Heer Heeft zulk een smaat en hoon verdrooten, En my geholpen t'zyner eer. De Heer is myn gejuich en sterkte, Want hy is my tot heil geweest, Wanneermen mynen val bewerkte, Dies wordt zyn groote naam gevreest. Men juicht in al der vroomen hutten, En galmt het heil des Heeren uit; Als die zyn volk steedts zal beschutten, Want hy heeft 's vyandts magt gestuit. Godts rechte handt doet sterke daden, Godts rechte handt is zeer verhoogt: Wanneer ik zat met druk beladen, Heeft Godt myn traanen afgedroogt. Des Heeren handt is zeer verheven, Die my behoedt voor 's doots gewelt; 'k Zal dan niet sterven, maar hier leeven, Zoo wordt zyn lof door my vermeldt. Ik zal des Heeren groote werken Vertellen. Godt heeft my bezocht, Met zyne roede om op te merken, Maar 't was niet met de doot verknocht. Doet my de groote poorten open, De poorten der gerechtigheit, Ik zal daar door ten tempel loopen, En looven Godt in zyn beleit. Dit is de poort, de poort des Heeren, Waar door 't rechtvaardig volk zal gaan, Om in het heiligdom te leeren De wonderen door Godt gedaan. Ik zal u pryzen, 'k zal u looven, Omdat gy hebt myn beê verhoort, En my uw heil toezondt van boven, Terwyl myn vyandt wierdt verstoort. De steen, door Bouwliên trots versmeeten, Is tot een hoofdt des hoeks gemaakt. De Heer, in magt zoo ongemeeten, Heeft dit verricht, schoon fel gewraakt Van Priester- en van Tempelschaaren. 't Schynt wonderlyk in 's menschen oog. De doodt quam zelf het leven baaren, Door 's Heeren almagt van omhoog. Dit is de dag zelf door den Heere Gemaakt, tot onzer aller vreugdt; Dat elk met blydschap dien vereere, Elk zy op dezen dag verheugt. Uw heil, ô Heer, koome ons beschynen, Och Heer, deel ons nu voorspoet meê. Laat 's vyandts list en magt verdwynen, Beschenk uw volk met liefde en vreê. Hy, die komt in den naam des Heeren, Zy nu gezegent eeuwiglyk. Wy zeegnen u, naar uw begeeren, Uit 's Heeren huis, zoo zegenryk. De Heer is Godt, zyn licht en straalen Vereert hy ons: bindt offervee Aan d'autaarhoornen, zonder draalen, Opdatmen 't slagte op d'offersteê. Gy zyt myn Godt, 'k zal u dan pryzen, Ik zal u looven, ô myn Godt: Uw roem zal aan de wolken ryzen, Op 't feest, geviert naar uw gebodt. Looft onzen Heer, want zyn genade, En goedheit duurt eeuwe in eeuwe uit: Opdat hy ons met heil verzaade, In eeuwigheit, naar zyn besluit. 