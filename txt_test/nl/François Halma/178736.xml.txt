 O Heer, gedenk aan uwen knecht, Aan David, en zyn bitter leet, Dat hy den Heer met eenen eedt Gezworen heeft en toegezegt, Den Magtigen, met eer bekleedt: Den Magtigen die Jakob hoedt: Zoo ik ooit in myn huis zal gaan, En my op 't bedde nederslaan ! Zoo ooit de slaap myne oogen voedt, En d'oogenleên gesloten staan: Tot dat ik hebbe voor den Heer Een plaats gevonden, daar hy woont, En zyne heerlykheit vertoont, Den Magtigen, die Jakob zeer Vereert, en met zyn gunst bekroont. Wy hebben lang van haar gehoort, Van 's Heeren Arke in Efrata; Wy vondenze ook met vreugdt daarna In 't veldt van Jaär, ongestoort; Daar Godt gedient werdt vroeg en spâ. Wy zullen in zyn woning gaan, En buigen ons ter aarde neêr, Voor zynen voetbank. Opperheer Sta op, om in uw rust te staan, Met d'Arke van uw sterkte en eer'. Laat uwe Priesters zyn bekleedt Met waarheit en gerechtigheit: Terwyl uw volk 't gejuich verspreidt. Datge uw' Gezalfden niet vergeet, Om Davids wil, naar uw bescheidt. De Heer heeft met een' eedt belooft Aan David, daar hy niet van wykt; Naardien zyn waarheit nooit bezwykt: Uw zoon krygt eens de kroon op 't hooft, Daar gy meede op den rykstroon prykt. Indien uw zoonen myn verbondt Trou houden zullen, en myn wet, Hun ter getuigenis gezet; Dan zal uw zaadt tot allen stondt Uw' troon betreeden, onbelet. Want Sion, yders oogenlust, Heeft hy verkoren en begeert Tot zyne woonsteê, en geleert Dat dit de plaats is zyner rust, En daar hy eeuwig wordt geëert. 'k Zal hunne spyze rykelyk Ook zegenen, en die met broodt Verzaaden, dien de hongersnoodt Beknelt: de Priesters in het ryk Met heil bekleeden, kleen en groot. Hun gunstgenooten zullen dan Zeer juichen. David zal ik daar Ook eenen hoorn in 't openbaar Verwekken; een' Gezalfden van Zyn zaadt, voor myn verkoore schaar. 'k Heb hem een lampe toegericht. 'k Zal zyne vyanden met schandt Bekleeden in het gansche landt; Maar op hem blyft, voor elks gezicht, Zyn kroone in vollen bloei geplant. 