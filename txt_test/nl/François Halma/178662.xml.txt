 SPreekt gy gerechtigheit naar waarheit, Vergadering voor 't heilig recht? En wordt de zaak by u beslecht Naar oordeel, billykheit en klaarheit, Gy menschen kindren? vonnist gy Naar 't recht den eischer en party? Ja, gy smeedt ongerechtigheden In 't harte, en weegt het boos gewelt Van uwe handen, en beknelt Den vroomen, dien gy komt vertreeden Op aarde; 't geen de hemel ziet, Hoezeer het in 't geheim geschiedt. De goddeloozen zyn versteeken Van 's moeders buik aan van de deugt; De leugenaars zyn van der jeugt Aan 't doolen: vol fenyn en streeken: Zy zyn vol vierig slangenspog, Als listige adders in bedrog: Als adders, die, gestopt van ooren, Niet hooren naar 's belezers woordt, Dien geen bezweeringe verstoort. O Godt, verbreek in uwen tooren Hun tanden in den fellen mondt; Der jonge leeuwen tot den grondt. O Heer, laatze ook als water vlieten, En heene dryven: leit hy aan Met zyne pylen, om te slaan, Verbreek zyn pylen onder 't schieten, En laat ze zyn als afgesneên, Als stoppelen op 't veldt vertreên. Ja, laat hem als een slek verquynen, En, als een misdragt, nooit het licht Der zonne aanschouwen door 't gezicht. Men zie hem door den storm verdwynen Als doornestruiken in het vier, In heete gramschap, met getier. Dan zal de vroome zich verblyden Als hy beschouwen zal de wraak; Ja, 't zal hem strekken tot vermaak, Als hy de boozen ziet in 't lyden, En hy zyn voeten wascht in 't bloedt Zyns vyandts, als in eenen vloedt. De mensch zal zeggen: immers is 'er Voor den rechtvaardigen dan vreugdt, 't Gevolg en vrucht der waare deugt; Geen zaak is immers ook gewisser, Dan dat Godt hier op aarde richt, Daar hy zyn Koningszetel sticht. 