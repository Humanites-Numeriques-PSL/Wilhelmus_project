 IK stelle op u, Heer, mijn betrouwen, Mijn Godt, 'k zal op uw bystant bouwen, Verlos my uit 's vervolgers hand, En redt my door uw onderstant. Opdat hy mijne ziel niet roove Gelijk een leeuw, my 't leven doove, En my verscheure, omdat me ontbreekt Een' helper, die myn smaadheit wreekt. O Heer, mijn Godt, heb ik bedreven, Dat my word valschlijk toegeschreven; Indien ik onrecht heb begaan, Of immer zocht de hand te slaan Aan schennis: heb ik quaad vergolden Die met my vreÃª had; of gescholden Op iemant? (Ja 'k heb dien geredt Die 't op mijn leven had gezet.) Zoo jaag de vyand mijne ziele, En achterhaalze, ja verniele Mijn leven, en tree 't plat ter neer; In 't stof woone al mijn glans en eer. Sta op, Heer, laat uw gramschap blaaken Op mijn benauwers, wil ontwaaken Tot my: want hy hebt zelfs 't gericht' Bevolen, voor uw aangezicht. Zoo zal de t'samenkomst der volken, U, Heer, omsingelen, als wolken: Maar keer dan weder boven hen In 't hooge; opdat elk u erkenn'. De Heer zal 's werelds volken richten En recht doen, om zyn heil te stichten. Richt my naar myn gerechtigheit O Heer, en myn oprecht beleit. Laat toch de boosheit der godtloozen Een einde neemen: sla de boozen, Maar vestig het rechtvaardig volk, En veilig het voor 's vyands dolk, Rechtvaardig Godt, die hart en nieren, Beproeft, wiens hoogheit is te vieren. Myn schilt is by Godt, die behoudt Hem, die van harten hem betrouwt. Godt is een groot rechtvaardig richter, Een Godt, wiens wraak den leugendichter En wreedaart alle dagen plaagt: Zoo hy zich onbekeerlyk draagt, Zal hy zyn gramschapssabel wetten, En zynen booge styf aanzetten, Dien hy heeft in zyn' toorn bereidt Den schenders zyner Majesteit. Hy heeft een doodlijk oorlogswapen Voor hem en zijn geslacht geschapen; Zijn pijlen stelt hy steeds te werk, Op den vervolger van zyn kerk. Ziet, hy heeft arbeyd op de leden, Van moeite en ongerechtigheden Gaat hy grof zwanger, en zal niet Dan leugens baaren en verdriet. Hy heeft een' diepen kuil gedolven En uitgespit, maar in de golven Van zijne groeve en waterpoel Is hy gestort met groot gewoel. Zijn moeite zal ook wederkeeren Op zijnen kop, en hem verteeren. 't Gewelt daalt op zijn' schedel meer, En overdekt hem met oneer. Ik zal den Heere vrolijk looven Naar zijn gerechtigheit, die boven De hemelkringen is verspreidt, En tot aan 's werelds end verbreidt. 'k Zal zynen name Psalmen zingen, Die door de lucht en wolken dringen, Opdat des Hoogstens eere en lof, Klinke in het eeuwig hemelhof. 