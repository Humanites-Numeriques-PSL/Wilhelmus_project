 O Godt der wraaken, Godt der wraaken ! O Heer, laat uwe gramschap blaaken. Verschyn toch blinkende in het licht, Verhef u, breng vergelding weêr Den trotzen, smaders van uw eer, Gy Richter, die het aardryk richt. Hoe lange zullen de godtloozen, O Heer ! hoe lange 't schuim der boozen Van vreugde opspringen, dat hun hart Veele ongerechtigheit uitgiet, ('t Geen in het openbaar geschiedt,) En spreeken 't geen uw Godtheit tart ? Men ziet uw volk door hen verdrukken; 't Moet voor hun woede en gramschap bukken. Uw erfdeel wordt van hun ontbloot. De weduw sneeft in hunne poort, Daar ook de vreemdling wordt vermoort, En d'arme wees door 't zwaardt gedoodt. Dan zeggen zy noch, zonder schroomen, Dit zal voor 's Heeren oog niet koomen, En Jakobs Godt bemerkt dit niet. Wanneer krygt gy toch eens verstandt, En licht, ô dwaazen van het landt ? Geeft acht, opdatge uw dwaasheit ziet. Zou hy, die d'oore plant, niet hooren ? Die 't ooge vormt, 't gezicht niet booren Door snood bedrog, hoe loos gekeert ? Zou hy, die 't heidendom kastydt, Niet straffen ? hy die, t'allen tydt, Den mensche wetenschappen leert ? De Heer, oneindig groot in krachten, Weet dat de mensch en zyn gedachten Gansch nietig zyn en ydelheit. Welzalig is de man, ô Heer, Dien gy bezoekt, en dien de leer Van uwe wet wordt uitgebreidt. De mensch zal hier in zeegning ryzen, Dien gy door 't woordt zult onderwyzen; Om hem te geeven vrede en rust Van quaade dagen: tot de kuil Werdt voor de boozen, snood en vuil, Gegraaven, en hun licht gebluscht. Want Godt zal nooit zyn volk begeeven, Schoon 't door des vyandts staal moet sneeven; Noch hy verlaat zyne erve niet. Dewyl het oordeel, met beleidt, Eens weêrkeert tot gerechtigheit; Tot troost der vroomen in 't verdriet. Wie zal nu staan voor myne rechten, Om alle boozen te bevechten ? Wie is 't, die zich voor my vertoont, Om d'onrechtwerkers op te slaan ? Hadt gy my, Heer, niet bygestaan, 'k Hadde in de stilte schier gewoont. Wanneer ik zeide: 'k raake aan 't beeven, Dewyl myn voeten my begeeven, Was uwe goedertierenheit Myn grondsteun, Heer. ja als myn geest, Door veel gedachten was bedeest, Hebt gy myn ziele troost bereidt. Zou zich de stoel der schaadlykheden Met u verzellen ? tegen reden, Op moeite, by besluit, gezet ? Zy rotten t'zamen, of de ziel Der vroomen hun in handen viel; En zyn met bloet en moort besmet. Doch 's hemels Heer was t'allen tyden Myn hoog vertrek, een rotze in 't lyden, Myn toevlucht, die het onrecht keert, En hen verdelgen zal in 't quaadt, En in hun boosheit, naar zyn' raadt, Opdat hy eeuwig zy geêert. 