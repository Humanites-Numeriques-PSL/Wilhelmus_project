 STerr' van de zee ghegroet ghy zyt, Gods Moeder sonder blaem', En oock maeghd on-be-vleckt al-tydt, Des hemels poort be-quaem. Die hebt van Gabriel ont-faen De alder-soetste groet, In vrede doet ons blyven staen, Ver-andert Ev√¢s boet. Ont-bind der sonden swaeren bast, Licht aen de blinde langht, Van alle quaeden ons ont-last, Met alle goed om-vanght. Toont dat ghy Moeder zyt ghewis; Dat ons door u ver-hoor', Die ons van u gheboren is Uw alder-liefste oor. Maeghd boven alle Maeghden reyn, En saechtste van ghemoed, Dus vry van schulden groot en kleyn Maeckt suyver ende goed; Ver-leent daer een reyn leven by, En onsen wegh be-vryd, Dat wy hier naer-maels Jesum bly Sien in syn vreughd al-tyd. Den Vader God in 't Hemelsch hof, En hier, en over al, Wy bieden prys, en eer', en lof, Met sangh, en soet gheschal; Lof, prys, en glori' zy den Soon, Den heyl'ghen Gheest zy eer', Aen dry persoonen in den throon; Maer eenen God, en Heer'. 