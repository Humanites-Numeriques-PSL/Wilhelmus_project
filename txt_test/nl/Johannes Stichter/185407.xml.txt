 ALs yemant eens wel gaet doorsien Den Staet van Alleman, Van Princen, en van Koningen, My dunkt hy zeggen kan: Nog liever ben ik eenen Boer, Gerust in eenen Stal, Als hoog verheven eens te zijn, En wachten zwaren val. Al draegt den Koning op zijn hooft Een Kroon van louter Goud, Al woont hy in een schoon Palleys Seer kostelijk gebouwt: Nog liever ben ik eenen Boer, Met eenen slegten hoed, Als in soo grooten zorge Te werden opgevoed. Al heeft den Bisschop, en Prelaet, Een Goude Koor-kap aen, Al mag hy met den gulden Staf, En met den Mijter gaen: Nog liever ben ik eenen Boer, De hand al aen den Ploeg, Altijt te moeten sorgen Voor Zielen, laet en vroeg. De Princen, en den Edeldom, Al maecken zy goet cier, Met Rijnschen Wijn, en Wilt-gebraed, En ook met kostelijk Bier: Nog liever ben ik eenen Boer, En eet Boek-weyte bry, Als met haer in den Krijg te gaen, Den Deegen aen de zy. Al is mijn Heer Pastoor verzien Van Torf, ende brand, Al heeft hy lange Rocken aen, De Moffen aen de hand: Nog liever ben ik eenen Boer, Al ley ik somtijts kouw, Als Preecken, en Studeren soo, En leven sonder Vrouw. Al wint een Procureur veel gelt, En ook den Advocaet, Alleen met Pen, en zijnen mont, Te schrijven Goet en Quaet: Nog liever ben ik eenen Boer, Met mijn Spae in ’t Velt, Als van een twistig Ackerman, Te winnen soo veel gelt. Al woont de Koopman in de Stadt, Seer magtig, ende rijk, Al gaet hy op zijn Muyltjes sagt, Al treet hy niet in ’t slijk: Nog liever ben ik eenen Boer, Hier buyten sonder pragt, Als wonderlijk te zorgen, En schrijven bag en nagt. Al is de Winckelier versien Van Waeren abondant, Al is de Neering nog soo goet, Al wint hy voor de hand: Nog liever ben ik eenen Boer, En bezig met mijn Wan, Als op te passen vroeg, en laet, Tot dienst van yeder Man. Al heeft den Ruyter groot pleysier, In Trommelen e Trompet, Al gaet hy met de Sluyer aen, Op ’t hooft een Hellemet: Nog liever ben ik eenen Boer, En slape altijt wel, Als seven uren in den nagt, Te staen op Sinternel. Al heeft den Schipper goe Fortuyn, Als hy maer komen kan, Geladen uyt een ander deel Des Werelts, t’Amsterdam: Nog liever ben ik eenen Boer, Met mijn Kar op de Hey, Als midden in de wilde Zee, Met een Schip oft Galey. Met oorlof gy Boerinnekens, En Boeren altemael, Acht u geluckig in u staet, En segt in ’t generael: Nog liever ben ik eenen Boer, En leef gerust op ’t Landt, Als Koning, Prins, of Edelman, Vol zorg aen alle kant. 