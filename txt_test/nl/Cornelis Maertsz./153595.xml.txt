 AL werckt den ouden Sathan snel, De Schilder-kunst kan hy niet wel Dat is licht te bewijsen; Een Schilder-stuck dat aerdigh zy, Sal in het aensien van na-by Hem selven loflijck prijsen; Maer yet // dat niet En is aerdigh Siet-men vaerdigh Vol met vlecken, Als men het by 't oogh doet trecken. Ick segh, wanneer ick dit aen-merck; Foey ! Sathans lompen Schilder-werck ! 't Welck is de lust der sonden; Het toont van verren wel een glants, Maer komter by, soo sal het gants, Vol smetten sijn bevonden Wel bot // ja sot Sijn die gheenen, Die noch meenen, Dat vermaecken In die kladden sijn te smaecken. 