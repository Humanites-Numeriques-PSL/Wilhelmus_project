 GIlead was om ghehanghen Met een Grassen-Rock, Welckers loof was groen, en langhe, Dat elcks ooghen trock: Doen Ruben, ende Gad, En Manass', haer gangen Streckten langhs dat padt, Vloogh de lust in door haer ooghen, Tot in't ingewant, En heeft haer het hert ghebogen, Tot dat Gras-rijck Landt, 't Welck was haer hooghste lust, Daerom zy niet toghen In Kan√°ans rust. Maer de aertsche Wereldtlinghen, Doen noch dwaser saeck: Want zy yd'le beuselinghen Kiesen tot vermaeck: En 't Hemels waerdigh goedt, Om de Aerdtsche dinghen, Schoppen met de voet. 