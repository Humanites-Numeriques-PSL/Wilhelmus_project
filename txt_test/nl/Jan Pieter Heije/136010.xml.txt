 Een koekkoek in een' boôgaard zat, Mooi Leentje stond er bij; 'Wel koekkoek!’ zeî de looze prij: 'Zeg, komt er haast een Lief voor mij? Hij zij van 't dorp of uit de stad; Maar 'k woû, dat ik een' vrijer had.’ De koekkoek zweeg: - 'je krijgt er geen'!’ Riep, lagchend, Bestevaâr: Maar daar begon het, frisch en klaar, Van 'koekkoek, koekkoek,’ hier en daar: En schaâtrend liep de deerne heen: 'Wel man! ik krijg er tien voor een'!’ 