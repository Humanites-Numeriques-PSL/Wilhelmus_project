 Lieve beestjes in de weî! Vindt ge hier niet allerlei? Bloempjes, klaver, gras en kruid, Ieder zoekt zijn gading uit; Op dat groene tafelkleed Staat voor allen wat gereed. Luister hoe die vogel zingt, Kijk eens hoe dat veulen springt, 't Koetje loeit en 't schaapje blaat, Ieder spreekt er naar zijn' staat, Ieder dankt er in zijn taal Voor dat kostelijke maal. Foei! dat ik beschaamd moet staan, Die aan 't eten ben gegaan (Och! te dikwijls en te lank) Zonder bidden, zonder dank! - Hoor! nu eet ik nimmer weêr, Of ik dank ons' Lieven Heer! 