 Wat wordt uw goede naam bezwaard, Alsof ge een' ouden paai zoudt 'lijken, Met schrale lokken... grijzen baard... Neen, Winter! - 'k Zag uw kunstwerk prijken En schittren op mijn vensterglas, Of 't vol van diamanten was. Me dunkt, gij zijt een fiere Maagd Met ernstig oog - maar onbetrokken! Die sterren op het voorhoofd draagt, En sneeuwkristallen in de lokken; En die, bij ieder in de buurt, Des nachts op 't vensterglas borduurt. ô Kostbaar weefsel, fijn als rag, ô Kantwerk! rijk aan bloem en bladen, Wat 'k menig nacht wel wakker lag, Of ik de kunst er van mogt raden; Of ik van 't maagdlijn dat u wrocht', Den vingertop ontdekken mogt! Wel wist ik, dat zij iedereen Zoo'n winterbruiloftstooi wil schenken, Maar, als de mijne 't móoist mij scheen, Dan was 't, als moest ik er bij denken... Dat zij, ô Arme! voor Uw haard Haar sierlijkst-rijkst patroon bewaart. Dus - zag ik 't vriendlijk aanschijn nooit, Kon ik den vinger nooit ontdekken, 'k Voel tòch: wie zóo mijn venster tooit Met duizend kanten-slingertrekken, Met zooveel bloems, en sterrenschijn... Die kan geen stroeve Grijsaard zijn! 