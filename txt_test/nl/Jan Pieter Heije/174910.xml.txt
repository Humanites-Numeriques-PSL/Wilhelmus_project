 Kijk! October is in 't land! Vol van appels buigen, zakken, Knakken haast, de dikste takken, Geef een mand! Neen! geef duizend, duizend manden! Pluk en raap, met volle handen, Doe, van al dien overvloed, Nu uw buikje eens regt te goed. Maar, bedenk het, jonge borst! 't Is (hoeveel gij ook moogt garen) Goed - een appeltje te sparen Voor den dorst! Als de winter is gekomen, Vindt ge er geen meer aan de boomen, En uw al te grage tand Bijt ligt in een leêge mand! Zoo 't voor appel geldt en peer, Lieve kind! - in rijper jaren Zult gij zien, dat zóó te sparen Geldt voor meer!.... Wil dus vroeg en jong beginnen Steeds te sparen van uw winnen, Om te maken, dat gij, oud, Appels voor den dorst behoudt. 