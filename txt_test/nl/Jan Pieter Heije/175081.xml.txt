 Hoorde ik vogels kwinkeleren In het stille, koele woud, 'k Zag dan eertijds naar hun veêren: - 'k Dacht, dat purper, blaauw of goud Om het gorgeltje moest spelen, Dat zoo hemelsch mooi kon kwelen. Maar - mijn lieve nachtegaaltjes Och! ze leerden mij alras, Dat een keeltje graauw en vaaltjes 't Volst met schoone liedren was, En bij 't heerlijkst klankgetoover 't Zedigst wegschool in het loover. Zijt ge pover in de kleêren, Arme knaap, arm maagdelijn! 'k Wil u lieven toch en eeren, Toont ge, in 't hart, wat flinks te zijn: 'k Mogt van 't nachtegaaltje leeren, Dat het niet zit in de.... veêren! 