 Of er de wind ook uw webbetje scheurt, Of er een hommel doorhenen komt strijken, En of het nogeens en nogeens gebeurt, Spinnetje! nooit zit ge lustloos te kijken: - ‘'t Wordt niet weêr heel, of men pruttelt of treurt!’ Denkt gij, en tijgt maar weêr pootig aan 't werk En maakt uw webbetje dubbel zoo sterk. Hoor eens, ik woû, dat Ik altijd zóó was, Wierd soms mijn arbeid bevlekt of bedorven..... Dat ik zoo lustig, zoo handig, zoo ras Maar weêr verhielp, wat een aêr had verkorven; Waarlijk, uw voorbeeld dat komt me te pas.... 't Blijkt weêr: er is toch zoo leelijk geen beest, Of 't is wel ergens nog nut voor geweest! 