 Lijstertje, zoo zwart van veêren, Met uw' snavel geel als goud! 'k Hoor u daaglijks kwinkeleren In de toppen van het hout; Hoog en droog zingt gij uw lied, - Kom 'reis hier... of durf-je niet? Zie-je niet die roode bessen, Daar ge toch zooveel van houdt? Kijk, ze slingren zich als tressen Om de heesters van het woud; Kijk maar, proef maar, kom eens hier, Kom, mijn allerliefste dier! - Ei! ge dacht me fijn te foppen, Knaapje!... maar ik hoû me doof! 'k Zag maar al te goed de stroppen Daar verborgen tusschen 't loof: Dwaas is, wie voor lekkernij Zich laat vangen: - ik blijf vrij! - 