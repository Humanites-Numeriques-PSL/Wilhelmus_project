 Ai, ai, mijn heele handje brandt!.... Of heeft me een beest gebeten? Wel neen! dat is die booze plant, Hoe of ze wel mag heeten? Dat stoute kruid, - Het zag er toch zoo aardig uit! ‘Brandneteltje, me - lieve kind! Zoo is dat kruid geheeten, En waart ge niet zoo haastig, vrind! Het had u niet gebeten: Dat beetje pijn Dat leer-je nu voorzigtig zijn!’ ‘Al wat ge voor het eerste ziet (Gij moogt het wel onthouên!), Dat grijp-, of proef- of ruik-je niet, Want bitter kon 't u rouwen: Dus niets gewaagd, Of 't eerst aan wijzer luî gevraagd.’ 