 De bij gaart uit den zoeten knop En uit het bittre kruid De reinste en beste sappen op En puurt er zuivren honig uit: 'k Hoop niet, dat iemand dommer zij, Mijn kind! dan zulk een kleine bij! De goede God gaf u verstand, En kloekheid van gemoed, Een scherpziend oog, een rappe hand, Een fijn gehoor, een' vluggen voet.... En wat de bij, onwetend, kan, Daar weet Gij doel en oorzaak van. Dus - ziet gij 't aardig diertjen aan, En hoe 't zijn taak verrigt, Zorg dan om niet beschaamd te staan, Maar doe, met dubblen lust, Uw' pligt; En vindt ge zoet of bitter kruid, Och, puur er steeds den honig uit! 