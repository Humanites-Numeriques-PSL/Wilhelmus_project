 Zeg, Baasje! wat staat er uw tuintje frisch, Wat is er uw hofje toch keurig! Het mijne dat lijkt wel een wildernis, Mijn bloempjes zijn half niet zoo fleurig; Zoo wit is uw zand en zoo groen is uw gras; Ik gaf er wat om, als het mijne zoo was! - Wel, geef dan een' zoen... en ik leer je gaauw Uw tuintje zoo netjes te hoûen; Maar dan uit de veêren vóór dag en dauw, De handjes wel flink uit de mouwen, En waar ge dan spruitjes van onkruid mogt zien, Daar ga je maar vlijtig aan 't harken en wiên. - Dat Onkruid, melievert! daar zit de plaag, Daar kunnen geen bloempjes in groeijen; En daarom, dat rooi je maar alle daag, Dan zal eerst uw tuintje gaan bloeijen! En, groeit in uw hartje misschien van dat kruid.... Och! doe me plêzier, trek meteen het maar uit! - 