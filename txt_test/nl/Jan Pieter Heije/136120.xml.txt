 Op half vervallen kerkhof, Daar staat een beenderhuis; Een geur van wilde rozen Omgeurt dat beenderhuis. Een rozenstruik ter linker- En een ter regterhand Vereenden daar hun stengels, En groeijen langs den wand. En groeijen door de vensters Langs schedel en langs been, En mengen dood en leven In wondren krans dooreen. Twee Liefsten zijn begraven Daar in der aarde schoot: Gescheiden in het leven, Gescheiden in den dood. Maar zie! - op elk der graven Een rozestruik ontsproot: Gescheiden in het leven, Vereenigd.... in den dood! 