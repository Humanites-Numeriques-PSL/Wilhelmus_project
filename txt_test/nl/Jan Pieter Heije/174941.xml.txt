 Hoe! zijn uwe oogjes nog vol vaak? Kijk uit, langs weî en akker, De bloempjes worden wakker, - Ontwaak, ontwaak, ontwaak! Ei, bloempjes! dat is mis geweest, Dat dien-je maar te weten! Wij hadden 't niet vergeten Dat blijde, blijde feest. Neen, lang al zijn wij kant en klaar, Van 't hoofd tot aan de voeten, Om Meester-lief te groeten, Te groeten paar aan paar. En als ter school hij binnentreedt, Dan zullen wij met zangen En versjes hem ontvangen Voor 't goed dat hij ons deed. Dan bidden we onzen Lieven Heer: ‘o Mogt uw gunst ons geven, Om hem tot vreugd te leven, En U, o God! tot eer!’ 