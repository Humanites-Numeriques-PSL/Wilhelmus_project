 Wat brengt ge ons in uw nevelkleed, Nieuw jaar? - een bundel zonneglansen, Wijd-schittrend langs de blaauwe transen; Of felle vlagen, ruw en wreed?... 't Is God de Heer alléén, die 't weet! Doch: zoo het hart slechts warm moog' blijven, 't Verstand slechts helder worden moog', De hand vol kracht, en klaar het oog; - Doet ons geen winterkoû verstijven, Al zweven nevlen laag en hoog. Dát zij: als 't Oude jaar verdwijn'! Dát: wat het Nieuwe roove of geve... Wat in uw aller hàrte leve (Al moog' 't daarbuiten stormig zijn) Zij stéeds U... 's Hemels zonneschijn! 