 Met duizend sterren-oogen Trekt ons de hemel aan, Om naar zijn heldre bogen Den bangen blik te slaan; En als hun glansen blinken Op 't moêgeweend gezigt, Die stralen in te drinken Van rein en troostend licht. Met duizend, duizend tongen Zendt lucht en zee en aard' Een loflied, nóoit volzongen, Welluidend hemelwaart. Zóo - liefderijke Vader! - Voert àl 't geschapen schoon Ons telkens, telkens nader Aan de' ongeschapen troon! 