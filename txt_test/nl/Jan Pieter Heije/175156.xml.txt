 Dood is het mugje!.... met uw hand Hebt gij 't, o knaapje! doodgeslagen; Maar dacht ge wel, mijn jonge kwant! Hoe of 't u zelven zou behagen, Wanneer nu eens een olifant U 't zelfde deed, met snuit of tand? Ja, zie! nu doet het u verdriet; Nu hebt ge rouw, dat gij zoo-even Dat arme beest niet leven liet. Voor ditmaal zij het u vergeven! - Maar doe dan ook een' ander' niet Wat gij niet wilt, dat u geschied'. 