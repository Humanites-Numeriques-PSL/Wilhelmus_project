 'Al te goed, is Buurmans gek!' Och! 'k zou vreezen, Dat het zèlden een gebrek Van de méeste luî zal wezen! - Of zóo'n Gekheid niet verdient, Dat we haar als Wijsheid prezen? 'k Vraag het dikwijls, lieve Vriend! 'Al te goed, is Buurmans gek!' - Wil probéren, Of uw Buurman dit gebrek Niet van U zou willen léeren! Wées 'te goed' maar, voor elkaâr... En het Paradijs zal keeren, Of het nooit verlóren waar'! 'Al te goed, is Buurmans gek!...' 'Arm, is Schande!...' ''t Héet niet bont, of 't heeft een Vlek!...' Och, dat ge àl die Woorden bande' Uit uw Taal en uw Gemoed: - Blijv' 't slechts Spréekwoord in den Lande: 'Elk is Allen al te goed!' 