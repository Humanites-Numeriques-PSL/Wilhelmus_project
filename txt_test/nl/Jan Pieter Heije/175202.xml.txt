 Jongens! als een Vijand kwam Om ons Neêrland te overheeren, Iedre jongen, wed ik, nam (Vond hij sabels noch geweren) Tang of asschop in de hand Tot behoud van 't Vaderland. Durven Meisjes ook niet veel.... 'k Denk dat zij (in zulke tijden) Toch nog met een bezemsteel Voor ons Neêrland zouden strijden; Ja zelfs met een ragebol Joegen zij 't gespuis op hol. Zeg eens, kindren! - zoudt ge niet? Nu.... dan zal ik 't U maar zeggen Dat mijn oog een Vijand ziet.... Die (met listig overleggen) Reeds ons arme Vaderland Lang, ter sluips, heeft aangerand. Wilt gij weten, wie hij is?.... 't Kwaad, dat insloop in uw zielen! Dat, als 't overwint, gewis Eens ons Neêrland zal vernielen! Op dan - helpt het Land uit nood, Kindren! slaat den Vijand dood! 