 Blaauw bloempje-lief, vergeet mij niet! Hoe komt het toch, als aan de vliet Mijn oog u ziet, Dat ik van alle lieve menschen, Als gij, niet vragen durf en wenschen: ‘Vergeet mij niet!’ Och, bloempje-lief, ik weet het wel!... Maar 'k bidje, zoo ik 't u vertel, Vergeet het snel... Ik zou op véle, véle dagen Met angst en schaamte moeten vragen: ‘Vergeet mij wel!’ Blaauw bloempje-lief, vergeet mij niet! 'k Beloof 't u - als weêr aan de vliet Mijn oog u ziet, Dat ik van alle lieve menschen, Als gij, durf vragen en durf wenschen: ‘Vergeet mij niet!’ 