 Kindertjes! zijt ge nog niet moê? - Of gij uw oogjes al wilt wrijven, Ziet! ze vallen zoo zachtkens toe; Vroeg je niet om 'reis op te blijven? Hadt ge maar om Klaas Vaak gedacht; Kindertjes! komt, uw bedje wacht! Is het niet of uw hartje slaapt? - Worden uw koontjes niet al strakker? Foei, hoe dat er uw mondje gaapt! Zingt maar eens meê, dan wordt ge wakker! Kleedt je dan uit en bidt den Heer; Kindertjes! komt, 't is tijd en meer! 