 Jantje! wat heb je toch kostlijk verstand, Alle mans wijsheid is in je gevaren, Praat je niet puur of je 't las uit een krant? 'k Loof, dat geen Schepen het beter zou klaren! Staat er een zaak nog zoo scheef en zoo kwaad, Jij weet remedie, en altijd probaat. Maar van je wijsheid - ik weet niet hoe 't zit - Schiet voor je zelven, naar 't lijkt, niet veel over, 't Hapert er altijd aan dat of aan dit, En met je boÃªl is het bittertjes pover; 'k Denk het waar' beter, al leek je wat mal, Had je wat akkers, of beestjes op stal. Weet je hoe of mij de zaak is verklaard? Had je die wijsheid - het kon je geen' hinder - Meer voor jou eigen gedoente bewaard, - Had je die wijsheid voor andren wat minder, Dan liep je niet op een slof en een' schoen.... Praten is praten, maar werken is doen. 