 April, April, Doet wat hij wil, En geeft, naar zijn behagen, Ons zonneschijn of hagelvlagen; Toch zingen wij met luider stem Een lied voor hem, En hopen, dat het dezer dagen Wel enkel, klinkklaar zonneschijn Voor ons zal zijn. April, April, Doet wat hij wil; Maar wie zich goed gedragen, Die hebben thans wel niet te klagen; Wie 't heele jaar heeft opgepast, Die weet wel vast, Dat hij een' prijs hier weg zal dragen, En met een' halfbeschaamden lach Bedanken mag. April, April! Doe wat je wil, En geef, naar uw behagen, Ons zonneschijn of hagelvlagen; Toch zullen wij voor al het goed', Wat men ons doet, U dankbaar in ons hartje dragen, - En groeten u, met zoet gezang, Ons leven lang. 