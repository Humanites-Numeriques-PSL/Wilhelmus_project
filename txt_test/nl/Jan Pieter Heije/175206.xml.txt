 Is uw vlerkje stuk geslagen, Vogel, toen de stormwind kwam; Bleef uw wol, onnoozel Lam, Hangen aan de dorenhagen? Vogel, 'k bid je, schuil dan wat Als de stormwind zich doet hooren - Schaapje, pas wat op den doren, En zoek u een ander pad! Wilde vogels, woeste knapen, 'k Zie wel, hoe ontvlerkt gij zijt.... Och! wat zijt ge al vlokjes kwijt, Meisjes-lief, onnoosle schapen! - 'k Bid dan, dat ge willig hoort, Dat ge intijds hoort naar vermanen; Zuchten spaart het u en tranen.... Meisjes, Knapen, zegt het voort! 