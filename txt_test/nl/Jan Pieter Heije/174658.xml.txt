 Groene bladen, spits van punt, Hoekig aan de randen! Zeg eens hoe ge groeijen kunt Aan die naakte wanden? - 'k Lag versmeten voor de deur, Vuil en overloopen; Vond ik hier of daar een scheur, 'k Ben er in gekropen. Ieder straaltje, dat ik ving, Gaf mij kracht en leven, Ieder druppel, die er hing, Deed mij hooger streven. Dankend onzen Lieven Heer Voor zijn zon en regen, Groeide ik daaglijks meer en meer In des Hemels zegen. - Wie het kleinste niet versmaadt, Wat hem God wil geven, Die kan groeijen naar zijn' staat En tevreden leven! 