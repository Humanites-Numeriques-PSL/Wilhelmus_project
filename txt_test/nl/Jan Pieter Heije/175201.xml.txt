 Stapje voor stapje, dat vordert toch: Denk het in 't goede, denk het in 't kwade, Denk het bij voordeel, denk het bij schade: Meestal, mê-jongen, vergat gij het nog! Vliegen of stilstaan... gij kent maar geen midden, Wat ik moog' praten en raden en bidden. Drupje voor drupje, waar 't vallen kan, Maakt wel een kuiltjen in 't hart van de steenen; Gudst er het nat in een' stroom overhenen, Och, het loopt weg en gij ziet er niet van; Daarom bedenk het, bij al uw beginnen: Sparen doet gâren... wie volhoudt, moet winnen. 