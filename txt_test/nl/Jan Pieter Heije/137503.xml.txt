 Een kushand aan het oude jaar: Het was een goede, trouwe Vrind! En krachtig hield hij de' evenaar, Die goede en kwade schaal verbindt; En woog ons (ernstig-blij te moê) - Van 't een en van het ander toe! Wel scheen 't ons soms, dat hij het leed Wat zwaarder leî aan de' éenen kant, En dat hij 't geen ons smarte deed Gaf - met wat àl te ruime hand... Doch nu zijn ('t waar' dan zwaar of ligt) De schalen weêr in évenwigt. Een kushand dus - Vaarwel, Vaarwel! In goede vriendschap scheiden wij; En bij des Nieuwjaars lustig spel Blijft toch uw trouw vermaan ons bij: 'Denk steeds, bij wat gij wilt of doet, Goed einde slechts maakt alles goed!' 