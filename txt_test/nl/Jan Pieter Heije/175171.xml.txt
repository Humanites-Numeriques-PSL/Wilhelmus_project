 Regtop van lijf, regtop van ziel, Dat is een stand naar mijn behagen. 't Zij, dat ge een' staatsierok moogt dragen, 't Zij, dat ge een' buis draagt of een kiel... Regtop van lijf, regtop van ziel! En buig' men ooit zijn hoofd of knie, 't Zij dan alleen voor God, den Heere! Voor elk, wien men als braver eere, Voor ieder, dien men wijzer zie.... Voor die slechts buig' men hoofd of knie. Maar anders - regt van lijf en ziel, In vreugd of leed, door heel ons leven! Niet links, niet regts, maar 't hoofd geheven, Wat of er buig', wat of er kniel'.... Dat 's Nederlandsch, naar lijf en ziel! 