 Tolletje, tolletje! ben-je niet lui? Als ik je niet met mijn zweep kom te raken, Geef-je van 't loopen en draaijen den brui; Stoutert, je zult me nog tureluurs maken! Vader! och, geef mij een' tol, die blijft staan, Weet u! met snoer en met knoopjes er aan, Dan ben ik los van dat vliegen en slaan! - Jongetje, zeg eens! gij praat zoo van lui? Maar zoo de Meester u niet komt vermanen, Geeft ge van lessen en schriften den brui; Jongen! het kost me wat zuchten en tranen; Waarlijk, ik vrees, - als het langer zoo duurt, Wordt ge met schande, ten spot van de buurt, Lui als uw tol, naar de mieren gestuurd. - 