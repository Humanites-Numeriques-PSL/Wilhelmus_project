 'Water, wurmen, flerecijn, Zuur en gal en slijm en winden, 'k Heb voor alles raad, mê-vrinden! 'k Heb voor alles medecijn! Hokus, pokus, kris en kras, Of het niemendal en was!' - Boertjes! 'k sta er van versteld: 't Is een wonder van curering! Kijk - zijn buidel had de tering... Prompt genezen... met jou geld! Kijk - zijn maag, die had een lek... Prompt genezen... met jou spek! Boeregasten, burgerliên! Anders ben je zoo geslepen... Vat je niet zijn looze knepen? 'k Had u wijzer aangezien! - Zijn uw lijf en geld u lief, Schuwt 'em, erger dan een' dief! 