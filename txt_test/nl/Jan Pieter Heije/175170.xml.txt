 Wilt ge koeling voor den gloed Van de felle Zomerzon? In het vocht van de bron, In den stroom, in den vloed... Knapen! - in de frissche wellen Voelt ge uw kracht zich weêr herstellen, Als het nat U omspat! Duik omlaag en spring omhoog, Klief den stroom met forsche spier, Wend en keer, zwenk en zwier.... Als een pijl van den boog Knapen! moogt ge voorwaarts schieten; 't Zal u kracht in de aders gieten, Als het nat U omspat. Blijv' de bloodaard aan het strand, Blijv' de lafaard op den dijk, Waterland, Waterland, Gij zijt ons Koninkrijk! Uit het diepste van de stroomen Is Oud-Neêrlands kracht gekomen; Haal dien schat Weêr uit 't nat! 