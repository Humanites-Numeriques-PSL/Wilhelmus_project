 LAet ons, ons Ouders loven En prysen hun Gheslacht', Want wy zyn door ons Ouders In 't leven voordts-ghebracht, D'eendrachtigheydt des herten Van de ghetrouwde Lien Die doet aen dese Wereldt Een nieuwe Wereldt sien, De suyver' min is Vader Van ons-lié al-te-gader, De Wereldt blyft in essi' Door 't edel Houwelyck, De Liefde is den Athlas Van heel het Aerde-ryck, In Rycken ende Steden Bestaet het Aerde-ryck, De Stadt bestaet in Huysen, Het Huys in 't Houwelyck, Neemt eens van uyt de Wereldt Het edel Houwelyck, En ghy sult ruineren Gheheel het Aerde-ryck, De steden ende Rycken Die sullen haest beswycken, Niemandt en sal daer leven In gansch het aerdtsche-dal, Wanneer op dese Wereldt De Liefde sterven sal. Den Paus, en Cardinalen Met allen hunnen raedt, Bisschoppen, en Prelaten, Den Abt met synen staet, De Proosten, en Plebanen, Doctoren in 't ghemeyn, Pastoors, en Cappellanen, De Kloosters groot en kleyn, Met alle de Canonicken, En soo veel duysent Monickẽ Beggynen, Nonnen, Quesels, De Menschen al-ghelyck, En komen uyt gheen Koolen, Maer uyt het Houwelyck. De Koninghen en Keysers, De Princen van het Ryck, De Raedts-heers, de Doctoren, Al 't Volck van 't Aerde-ryck, De Boeren op de Velden, De Herders by het Vee, Soldaten in den Oorlogh, De Schippers op de Zee, De Borghers in de Steden Brenght ons de Liefde mede, De Wereldt blyft in essi' Door 't edel Houwelyck, De Liefden is den Athlas Van heel het Aerde-ryck. 