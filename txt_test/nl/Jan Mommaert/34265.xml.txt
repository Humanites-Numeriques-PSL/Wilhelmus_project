 GEsellen van den wijn, Wy moeten dese mael eens vrolijck zijn; Laet ons singhen // laet ons springhen, Laet ons drincken in het rondt, Dat Leopoldus langh blijf ghesondt. Nu Mars den Leger-heldt, Wordt door den Peys ghedreven uyt het veldt; Laet ons singhen // laet ons springhen, Laet ons drincken in het rondt, Dat Leopoldus langh blijf ghesondt. De Waerdt, den Knecht, de Meydt, Die zijn tot onsen dienst al t’saem bereydt; Laet ons singhen // laet ons springhen, Laet ons drincken in het rondt, Dat Leopoldus langh blijf ghesondt. Tsa brenght ons uyt het vat Het Fransch het Spaensch het over-Rijnsche nat; Laet ons singhen // laet ons springhen, Laet ons drincken in het rondt, Dat Leopoldus langh blijf ghesondt. Het gelt u lieven maet, Op dat de volle fluyt eens omme gaet; Laet ons singhen // laet ons springhen, Laet ons drincken in het rondt, Dat Leopoldus langh blijf ghesondt. Wie ’t minst suypt van ons al, Tot boet het heel gelagh betalen sal; Laet ons singhen // laet ons springhen, Laet ons drincken in het rondt, Dat Leopoldus langh blijf ghesondt. Laet sauffen weer van heer, Soo langh tot dat wy vallen van de keer; Laet ons singen // laet ons springen, Laet ons drincken in het rondt, Dat Leopoldus langh blijf gesondt. 