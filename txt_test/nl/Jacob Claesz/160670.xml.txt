 Minne u Bruydegom toewent V met al uwe crachten, Die ghy goetwillich hebt bekent, Op sijn stem wilt nu achten Dees werelts schijn, Met haer proncken en pralen Volcht niet tis dijn Der Zielen doots fenijn. Aenmerckt nu wat hy u ghebiet Daer toe neycht uwe ooren, Volghet u eyghen wille niet, Ghy moet nieus sijn herbooren Dees werelts schijn, Met haer proncken en pralen, Volcht niet tis dijn Der Zielen doots fenijn. Reyn hout u in u jonghe jeucht V Bruydegom by blijvet, Betracht met vlijt de ware deucht, Sijt hem vast in ghelijvet Dees werelts schijn, Met haer proncken en pralen, Volght niet tis dijn Der Zielen doots fenijn. In ootmoet en sachtmoedicheyt Wilt uwen Heer na treden, Daer van gheeft hy u goet bescheyt, Hy selve oock soo deden Dees werelts schijn Met haer proncken en pralen, Volght niet tis dijn Der Zielen doots fenijn. In een slecht en nedrich ghewaet En binnen t'hert ootmoedich, Dit u lief suster wel aenstaet, Dat behaecht u Heer goedich Dees werelts schijn Met haer proncken en pralen, Volght niet tis dijn Der Zielen doots fenijn. Aender Zielen u wel verciert Pronckt soo voor Godt te deghen, Van alle hovaerdije viert, Die Babels dochters pleghen Dees werelts schijn Met haer proncken en pralen, Volght niet tis dijn Der Zielen doots fenijn. Costlijck van sijd' en vreemt ghewaet Sy van buyten wel blincken Binnen het met haer qualijck staet, Voor Godt de Heer sy stincken Dees werelts schijn Met haer proncken en pralen, Volght niet tis dijn Der Zielen doots fenijn. Of ghy van buyten u slecht draecht Niet na veel menschen sinnen, T'schaet niet als ghy maer d'Heer behaecht, En blinckt voor hem van binnen Dees werelts schijn Met haer proncken en pralen, Volght niet tis dijn Der Zielen doots fenijn. Peynst waer den rijcken man al quam Ghekleet met purper sijden, Te weten inden helschen vlam, Daer hy eeuwich moet lijden Dees werelts schijn Met haer proncken en pralen, Volght niet tis dijn Der Zielen doots fenijn. Soo ginckt oock die van Sodoma Met haer stouten hoochmoede, Solpher en vier sont Godt die qua, Strafte soo met sijn roede. Dees werelts schijn Met haer proncken en pralen, Volght niet tis dijn Der Zielen doots fenijn. Dapper werd' oock Herodes quaet Ghestraft niet t'sijnder t, Die pronckte in Conincks ghewaet, De wurmen hem op aten. Dees werelts schijn Met haer proncken en pralen, Volght niet tis dijn Der Zielen doots fenijn. Oock Antiochus hooghemoet Dee Godt haest neder sincken, Dat wurmen groeyden seer onsoet, In sijn lijf met groot stincken. Dees werelts schijn Met haer proncken en pralen, Volght niet tis dijn Der Zielen doots fenijn. Cierlijck de dochter Syoen quam Met s'wensen en bragheren, De Heer het alles van haer nam, Gaf stanck en caelheyt weren Dees werelts schijn Met haer proncken en pralen, Volght niet tis dijn Der Zielen doots fenijn. Hierom lijft inden leghen staet Hout u slecht ootmoedich, De werelt doch seer haest vergaet, Met al haer lusten spoedich Dees werelts schijn Met haer proncken en pralen, Volght niet tis dijn Der Zielen doots fenijn. TE Recht denckt om het helsche vier Dat daer eeuwich sal branden, Daer de quade met groot ghetier Sullen wringhen haer handen. Dees werelts schijn Met haer proncken en pralen, Volght niet tis dijn Der Zielen doots fenijn. VAN eeuwicheyt tot eeuwicheyt Och daer en comt gheen ende, Daermen altijt huylt ende schreyt In die groote elende. Dees werelts schijn Met haer proncken en pralen, Volght niet tis dijn Der Zielen doots fenijn. Dese elende heeft gheen ent Duysent jaer tmach niet maten, Tis altijt, altijt hoement went Och wee die daer raecken. Dees werelts schijn Met haer proncken en pralen, Volght niet tis dijn Der Zielen doots fenijn. RYPlijck mijn Suster dit gheleyt Denckt hier om naet betamen, Tgaet aen u Zielen salicheyt De Heer sy met u Amen. Dees werelts schijn Met haer proncken en pralen, Volght niet tis dijn Der Zielen doots fenijn. 