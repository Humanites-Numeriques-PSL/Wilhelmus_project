 ALleen u keer Tot eer, Van Godes naem, Want Godt de Heer Is seer, Prijs weert bequaem Met goeder faem, Hout u naet woort, Dat ghy te saem Hebbet ghehoort, Sonder discoort, Gaet voort In liefden reyn, Tot Godt alleyn, Ghemeyn Liefdt niet versmoort, Al doort Sienelijck greyn. Laet Godt alleen Hoort reen, V leven sijn, Een vasten steen, Dees een; Nich Godt devijn Voert gheen qua schijn, Siet aen Godts macht, Hoopt allen tijn, Op Godt met cracht Dat ghy bedacht, Hem wacht Voor uwen loon T'leven ydoon, Seer schoon Gheeft hy dus tracht Met acht, Na desen croon. Dees werelt siet Acht niet, Want sy vergaet, Al tot verdriet Sy vliet Een corte staet Hoort desen raet, Tendt is de doot, Christus het quaet Heel van hem stoot, In zware noot, Seer groot, Eeuwighe pijn, Lijdt sy hoort mijn Mijt fenijn Sonder aenstoot, Leeft bloot In Christo vryn. Sijt ghy dan vry In ty, Van dese stont Al door Christi Dan ghy Niet gaet te gront, Want Christus mont, Seer lieffelijck Die doet ons cont Vant eeuwich rijck, Seer magnefijck Gheen wijck Is daer ghewis, Tot duysternis Vry fris Syt ghy vant slijck, Hels wijck Voorwaer het is. Dus vrienden claer Mijt zwaer, De sonden snel, Dat ghy eenpaer Den Vaer Des Hemels wel Door liefdts opstel, Hebt tot een Godt Dus niet rebel Hout u al tot, Sijn wil ghebodt V lodt, Is vreuchde goet Blijft in ootmoet, Seer soet, Acht smaet noch spot, Van sot Menschen onvroet. Tot een besluyt, Gaet uyt Dees werelt boos, Haren gheluyt Beduyt Wel schoon altoos, Sy bedrieght loos Alle jongheyt, Die als een Roos Proncket planteyt, Maer haestigh leyt, En schreyt Hy weer int lest: Dus sonder quest, Maeckt vest, Christo verbeyt, Ghy meyt Naemaels het best. 