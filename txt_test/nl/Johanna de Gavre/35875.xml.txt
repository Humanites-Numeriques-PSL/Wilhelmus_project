 Iesus siet hoe dat ick ben ghewondt, Door de stralen van u soet ghelonck, V ghesicht verlicht mijn teer ghemoet. Die smert die het hert, soo verherdt, Door u Vriendt die my Mint. Ick roep ick sucht tot u Medecijn, Och Heer wilt my helpen uyt dees pijn. Hoe mijn Bruydt klaeght ghy van dese smert, Siet eens hoe door-wondt dat staet mijn hert, Wilt ghy meer, Liefste teer, dan die u, Mindt, Dat ghy klaeght, u mishaeght, dat ghy draeght, Liefste mijn dese pijn, Wilt ghy meer dan dat ghy zijt ghemeen, Met my ick die ben uwen Godt alleen, Hoort den lieven Iesus soet en beleeft, Hoort wat soeter antwoort hy my gheeft, Komt ach Komt o alder-liefste mijn, Komt toch aen laet ons gaen, op de baen, Van den Hof daer Bloemen staen, Daer sal ick u thoonen hoe kâ€™u bemin, En u ghenieten naer mijnen sin, 