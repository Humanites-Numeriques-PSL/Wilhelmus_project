 Gij, die God der Goden zijt, Eeuwig God, uit God geboren; Gij, die, ter bestemder tijd, Mensch wierdt, ons ten Borg beschoren, En, als Middelaer beloond, Zijt, van God, met eer bekroond. Zie, van Uwen Hemeltroon, Op ons, die Uw' Naem belijden, U, als Gods gezalfden Zoon, Als Verlosser, de offers wijden: Wien ons hart, met eerbied, heet: Koning, Priester en Profeet. In der beulen helschen drom, Tradt Uw voet den moordhof binnen: - In het binnenst Heiligdom, Gingt Gij, met Uw bloed, verwinnen: - Als een schuld'loos Lam geslacht, Roept Ge aen 't Kruis: Het is volbracht! 't Oog, dat op dien Kruispael ziet, Schreid, meêlijdend, tranenbeken; - 't Hart zal, in het dankbaer lied, Van het heil Uw's lijdens spreken. - Eindeloze zaligheid Heeft Uw Kruisdood ons bereid. Eer Gij aen dien Kruispael leedt, Met Uw bloed ons hebt ontzondigd, Hebt Ge, als Godlijk Heil-Profeet, Ons den weg des Heils verkondigd; Toen is 't Euangelie-woord, Uit Uw' eigen mond, gehoord. Nu, daer Gij Uw werk volbracht, Zijt Ge op 's Vaders troon verheven, Om, als Koning, groot in macht, Uw bevel aen de aerd' te geven, En wij zien, omstuwd met eer, U, van daer, als Richter weêr. - Leer ons, volgende Uwe schreên, Steeds geduldig in het lijden, 't Pad van zuiv're deugd betreên, Door 't Geloof ons hart U wijden, Ja, zo wel in vreugde als pijn, Aen Uw woord gehoorzaem zijn. 