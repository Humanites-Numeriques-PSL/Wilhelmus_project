 In Uwe hoede leg ik mij, Gerust en vrolijk neêr; Mijn dankbaer avond-offer zij, ô Vader! U ter eer'. Uw Zegen volgde, op al mijn paên, Mij dezen dag weêr na; Neem, Vader! 't need'rig offer aen, En sla mijn bede gaê. Gij zijt een onuitputb're well', Voor elk ter laeffenis, Bijzonder voor Uw Israël, Dat rein van harten is. Schep ook in mij dat reine hart, 't Zij U geheel gewijd: 'k Voel, Vader! hoe Uw toorn mij smart; - Scheld mij mijn zonden kwijt. De boosheid kleeft mij daeglijks aen, Ik ben van 't deugden-spoor, Ook dezen dag, vaek afgegaen, Daer 'k U uit 't oog verloor. Bezwarend denkbeeld! - 't Boek van schuld, Is, groote Richter! weêr Met menig wanbedrijf vervuld; Ik schond te snood Uwe eer. Geen recht! - Maer, ach! - Genaê, genaê, Door jesus dierbaer bloed! - Dat bloed, geplengd op Golgotha, Make al mijn misdrijf goed. Mijn hart, door die genaê bewerkt, Is dan in U verblijd; En, daer Uw Geest 't Geloof versterkt, Verwin ik in den strijd. Dat, schoon ik wake, of slapen moog', Uw licht mijn hart beschijn'; Al sluit zich dan 't lichaemlijk oog, Mijn geest zal wakker zijn. Daer 't matte lichaem rusten gaet, Bare ook geen euvelmoed, Geen afgunst, gramschap, nijd of haet, Meer onrust in 't gemoed. 'k Beveel, ô Vader! in Uw hand, Mijn huis, mijn goed, mijn hart: Uw vleugel dekke 't Vaderland, Heel gij der kranken smart. Ik slaep dan vrolijk, onbevreesd, Daer mij Uw hand bewaekt, En 't hart den invloed van Uw Geest, En Uw genade smaekt. 'k Slaep, Vader! op Uw woord gerust: - 'k Ben ook dees nacht bereid: - Al wordt mijn levenslamp gebluscht, 'k Ontwaek in heerlijkheid. 