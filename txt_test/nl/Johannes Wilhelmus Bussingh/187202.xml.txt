 Het fakkellicht wordt aengestoken, Het Moordrot is gereed; De Macht der Hel is losgebroken, De Kluisters zijn gesmeed: De Trouw is 't hart des Vriends ontweken, Voor schand'lijke Eigenbaet, En, zelfs het heilig Vriendschaps-teken, Is 't sein van 't snoodst Verraed. De Bloedraed zelv' verzeld de benden Der Roomsche Legermacht, Terwijl de Priester 't wettenschenden Geen honend misdrijf acht; En Schriftgeleerde, en Phariseeuwen, 't Dorst all' naer schuldloos bloed; Hier zijn Romeinen en Hebreeuwen Verëend in euvelmoed. Zij naed'ren! - En, die wrede boeijen Ontvlucht mijn jesus niet? - Neen; - blijdschap doet Zijn' boezem gloeijen, Nu Hij Zijn' Moorders ziet: Lanteernen, fakkels, stokken, zwaerden, Geen moordtuig vreest dees Held; - Zijne Almacht spreek' slechts, en, ter aerden Ligd al die Macht geveld. - Maer, neen; - onzinnige Verrader! Treed toe; - wat vreest gij nu? - Treed, heilloos Moordrot! treed vrij nader! - ‘Wien zoekt gij’? - vraegt Hij u. - Schoon Hij uw woede kan betomen, Hoe groot uw macht ook is; Hij weet, het moorduur is gekomen, De macht der duisternis. Dan, hoe? - Lafhartige Hebreër! Uw aengezicht verbleekt? - ‘Gij immers zoekt den Nazareër’? - Hij is 't die tot u spreekt. - Maer, welk gezicht! - Gij wendt uw schreden? - ‘Ik ben het’: spreekt de Heer. - Daer ligd uw moed, uw trotsch vertreden, Daer zinkt ge in 't stof ter neêr. - Zo schiet, wat Uw Verwinnaers wanen, Uwe Almacht nooit te kort; Zo zien we, ô Heilzon! U niet tanen, Schoon 't alles duister wordt: - Neen; jesus! 't blijkt, in 't moeilijkst strijden, Dat Gij als Heilvorst streedt; Neen; jesus! 't blijkt, in 't bitterst lijden, Dat Gij gewillig leedt. Dat de Oudheid, Marius! 't vermogen Roem' van Uw Majesteit: Antonius! zij moge bogen Op Uw' Welsprekenheid! Een Tael, een Fierheid, van die waerde, Heeft de Oudheid nooit gekend; Hier valt een Heldendrom ter aerde, Op 't enk'le woord: ‘Ik ben 't’! - Een Engel stopp' den muil der Leeuwen, Voor vromen Daniël! - Eén woord: en Romer, en Hebreeuwen, Vliên voor Emanuël. Dan, Moord'renrot! herroep uw krachten: De Leeuw uit Judaes Stam, Zal Zich, door uwe hand, doen slachten, Gelijk een schuld'loos Lam. Maer, 't leed zij Hem alleen beschoren; - ‘Laet Zijne Jong'ren gaen’! - Zo wordt aen 't Woord, 't welk Hij deedt horen, 't Profetiesch Woord, voldaen: ‘Hoe ze ook voor 's Vijands woede beven, Als schapen zijn verstrooid, Gij Vader! hebtze Mij gegeven, En Ik verliesze nooit’. Welaen dan, Hoofd der Huichelaren! Vermomd in 't Vrienden-kleed, Geef sein aen 't rot der Moordenaren, 't Is op uw' wenk gereed. - En, jesus wacht u reeds, Verrader! Hij treedt u te gemoet': Geef Hem den Joäbs-kusch; - kom, nader! Zeg: ‘Rabbi wees gegroet’! - ô Blijk van teed're Menschenliefde, Die nergends weêrgaê vindt. - Mijn jesus! hoe dees daed U griefde, Gij noemt hem nog: ‘Uw Vrind’? - Te rug nog, snoodste der Verraed'ren! Keer, Judas! wend uw treên! - Maer neen; - gij wenkt: - de Beulen naed'ren, - En slepen jesus heên. - ô Trouwe Borg! om onzentwillen, Biedt Gij Uw' handen aen: - Ja, om des Vaders toorn te stillen, Zien we U ter slachting gaen, ô Schuld'loos Gods-Lam! - en Uw' banden, De strikken, U bereid, Zijn ons de sprekende onderpanden Van Vrij- en Zalig-heid. ô Groote Zoon, van God gegeven, Toon ons Uw' gramschap niet! Daar U 't Geloof, met heilig beven, Den Kusch der Liefde biedt: Wij off'ren U, uit Sions woning, Het reukwerk der gebeên; Wij groeten U, als onzen Koning, Die ons hebt Vrij gestreên. Die Vrijheid, die door Uwe boeijen, Voor ons verworven is, Die Vrijheid doet ons harte gloeijen Van dankb're erkendtenis: - Die Vrijheid, ja, door U bevochten, Op Helsche slavernij, Die Vrijheid, maekt Uw' Vrijgekochten, Triömf! - voor eeuwig Vrij! - 