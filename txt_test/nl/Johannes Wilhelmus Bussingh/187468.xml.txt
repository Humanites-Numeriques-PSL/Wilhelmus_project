 Gij, die jesus Broeders zijt, Kinders van denzelfden Vader! Allen aen Zijn' dienst gewijd, Treed met heil'gen eerbied nader: Komt, vernieuwd, met hart en mond, Met uw' Borg, het Heilverbond! - Neemt, welaen, en eet Zijn brood, jesus christus wierdt gegeven, Voor den Zondaer, in den dood: - Neemt, en drinkt, gij drinkt Zijn leven. - Ziet, hoe lief Hij Zondaers heeft, Daer Hij 't leven voor hen geeft. Sla, ô Heer! in liefde gaê, Die zich in Uw heil verblijden; Schenk hen licht; - verleen genaê; - Dat ze aen U geheel zich wijden! - Dat hun hart, van trotschheid vrij, Vol van Uwen ootmoed zij! - Troost hen, die, in druk geleid, Over hunne Zielen waken; Sterk, ô Heer der Heerlijkheid! Hun Geloof, en richt hun zaken: - Immers 't neêrgebogen hart, Vindt vertroosting in zijn smart. Gij, ô Hoogepriester! ja, Zijt in 't Heiligdom getreden, Ter verwerving van genaê, Hebt, als vloek, aen 't kruis geleden; Gingt, met offers en gebeên, Stervend, tot Uw' Vader heên. Groote Hoogepriester! Gij Hebt de schuld op U geladen; Spreek dan ook van zonden vrij, Die zich aen Uw' disch verzaden: Zo, zo juichen ze in hun lot: ô Wij zijn verzoend met God! - jesus christus Marteldood Wordt door 't Weereldrond verkondigd: Hij verlost uit allen nood, Hij heeft ons voor God ontzondigd; Hij, gekroond met eer en macht, Heeft verzoening aengebracht. - Onze stamelende toon Klimt, ver boven 's Weerelds kringen, Heer! tot voor Uw' glorietroon, Daer de Serafs U omringen; Daer U onzer Vaed'ren lied, Om Uw sterven, hulde biedt. - 't Godlijk wraekvuur moest gebluscht: - Dan, waer wierdt hier hulp gevonden? - Ja, Uw smart verschafte ons rust; Balzem vloeide 'er uit Uw wonden; En, Uw dierbaer Offerbloed Heeft voor 's Weerelds schuld geboet. Smachtend van onleschb'ren dorst, Afgemat door smart en plagen, Moest Ge, ô Groote Levensvorst! Helsche Zielen-angsten dragen; - Smekend riept Ge Uw' Vader aen, Dan, Hij bleef van verre staen. - Gij, geheim'nisvolle nacht! Gij ontrukte ons aen 't verderven; - Sterven, nimmer zo gedacht, Gij, gij reddet ons van 't sterven: - Dood, hoe schriklijk voor natuur, Gij bluscht 's Vaders gramschaps-vuur. - jesus riep: Mijn God! Mijn God! Waerom hebt Gij Mij verlaten? - jesus dood bragt ons bij God, Wie kan jesus langer haten? - Nu zijn vloek en dood niet meer! - Geef den Overwinnaer eer! - Neemt, welaen, en eet Zijn brood, jesus christus wierdt gegeven, Voor den Zondaer, in den dood: - Neemt, en drinkt, gij drinkt Zijn leven. - Ziet, hoe lief Hij Zondaers heeft, Daer Hij 't leven voor hen geeft. - Gij, die jesus Broeders zijt, Kinders van denzelfden Vader! Allen aen Zijn' dienst gewijd, Treed met heil'gen eerbied nader: Komt, vernieuwd, met hart en mond, Met uw' Borg, het Heilverbond! - 