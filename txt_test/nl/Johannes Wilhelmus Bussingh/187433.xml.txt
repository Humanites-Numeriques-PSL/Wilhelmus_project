 Mijn jesus! - met de blijde scharen Verëenigd, voor Uw aengezicht, Bij 't roken van de dankältaren, Wijd U mijn hart dit maetgedicht. Ja, daer de Heiligen verzaem'len, Op Uwen dag, ter Uwer eer', Daer zal 'k Uw' lof aenbiddend staem'len, Daer kniel ik op Uw' voetbank neêr. Ja, Dag des Heeren! gij zult heilig, Een Feestdag wezen voor mijn geest, Reeds d'eersten Christ'nen zijt gij heilig, Een dag der rust' gewijd geweest. Aen 't weereldsche gewoel onttogen, Leg ik de zorg voor 't ijdele af, 'k Staer vrolijk naer de Hemelbogen, 'k Vier 't Zegefeest op hel en graf. Gij, mijn Geloof! moogt zegepralen, 't Is waerheid: jesus mocht het hoofd, Op dezen dag, weêr boven halen, Hij heeft den dood zijn' prooij ontroofd. - ô Spotter! uw triömf moet zwichten; Mijn jesus, hoe gehoond, bespot, (Ja, waerheid zijn de heilberichten,) Is christus, de eigen Zoon van God. 'k Durf mijn gebed Hem vrolijk wijden, Zijn dood is eind'loos in waerdij, Zijn smart was meer dan menschlijk lijden, En al dat lijden was voor mij: Hij heeft het leven mij verworven: De gantsche weereld geef Hem eer! Geen sterflijk mensch, Hij is gestorven, Hij opgestaen, mijn God en Heer. Welaen, om 't sterven, en om 't leven Van dezen Heer der Heerlijkheid, Zij dan het Loflied aengeheven! - Hoe heerlijk blonk Zijn Majesteit, Toen Hij, op zulk een dag, den kluister, Des doods, de macht der hel vertrad, En 't Eng'len-paer, met grootschen luister, Hem eerend, op Zijn grafzerk zat. - 'k Betreed, met eerbied, uwen drempel, ô Statig, Godgewijd gebouw! Mijn jesus! hier, in Uwen tempel, Wordt Uw genade, Uw hulp, Uw trouw, Uw dierb're heilleer mij verkondigd. Hier, wijl 't gezicht van schaemte bloost, Het hart belijd: ik heb gezondigd! Hier wordt mijn kwijnend hart vertroost. Met aendacht hier Uw Woord te lezen, Is en mijn voorrecht, en mijn plicht; Hier schenkt, alwetend Opperwezen! Uw Geest mij wijsheid, invloed, licht. Hier wordt mij, uit Uw wijze Wetten, 't Beöeff'nen van de deugd geleerd; 'k Voel hier Uw tael mijn hart ontzetten: Gij sterft, indien ge u niet bekeerd! Hier raed men: dat ik 't hart beproeve, En vraeg': berust dat harte stil, Of klaegt het dat ik God bedroeve, Door 't morren tegen 's Vaders wil? Zoek ik het voorbeeld, mij gegeeven Door jesus, in Zijn woord en daên, Met heil'gen ijver, na te streven, En steeds in 's Heilands spoor te gaen? Hier hoor ik God, als Vriend en Vader, Als Heer en Schepper van 't Heeläl, Als onuitputb're Zegenäder, Als Schikker van elks lotgeval, Als Goed, Barmhartig zonder palen, Als God, die duizendmael vergeeft, Maer ook als vreeslijk Richter malen, Voor hem, die voor Zijn woord niet beeft. Hier wordt het ijd'le van 't verlaten Op menschelijke rede en kracht, 't Natuurgebrek om 't goed te haten, Met ernst, mij onder 't oog gebracht: Hier leert men mij de strikken mijden, Die Satan, Vleesch en Weereld spant, En, door 't Geloof, naer de eerkroon strijden, Die wacht in 't Hemelsch Vaderland. Hier wordt mij 't weldoen aengeprezen, Aen elk van mijn' Natuurgenoot, Weldadigheid aen Weêuw en Weezen, Hulpvaerdigheid in nood en dood: Hier hoor ik onderwerping leren, Geduld in ramp en tegenspoed, Hoe 'k me, onder 't hard of zacht regeren, Als Mensch, als Christen, dragen moet. - Schenk hen, die 't Woord des Heils verklaren, ô Heer! den invloed van Uw' Geest, Leer mij dat Woord getrouw bewaren, 't Bekeere hem, die U niet vreest, Het zij ten schrik der goddelozen, Ten troost voor 't kwijnende gemoed, 't Bevestig hen, die 't heilspoor kozen, In 't uitzicht op het hoogste goed. ô Zalig uitzicht! - Straks, ontheven Van alle moeite, en zorg, en pijn, Wordt mij dat hoogste goed gegeven: - Wat zal mijn sterfüur vrolijk zijn! - Ja, zalig uitzicht! - Dag des Heeren! Op U is mij dat goed bereid, Op U mocht jesus triömferen, En die triömf schenkt Zaligheid. Mijn jseus! - met de blijde scharen Verëenigd, voor Uw aengezicht, Bij 't roken van de dankältaren, Wijd U mijn hart dit maetgedicht. Ja, daer de Heiligen verzaem'len, Op dezen dag, ter Uwer eer', Daer zal 'k Uw' lof aenbiddend staem'len, Daer kniel ik op Uw' voetbank neêr. - 