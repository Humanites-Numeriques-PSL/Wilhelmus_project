 Zo sluimert Gij, Van 't leed nu vrij, Mijn jesus! die Uw leven, Hebt, uit genaê, Op Golgotha, Voor ons aen 't kruis gegeven. Wat heil, wat troost, Wildt Ge Adams kroost, ô Groote Borg! verwerven. - Wat zaligheên! - Gij hebt volstreên. - 't Geloof juicht bij Uw sterven. Gij neemt van 't graf Het sombere af: - In de uiterste oogenblikken, Is, voor 't gemoed, Uw sterven zoet; Geen Helvorst doet meer schrikken. Geen Helvorst, neen; Hij ligt vertreên: 'k Zie reeds door 't nare duister: - De Zon rijst blijê, Aen de overzijê Des grafs, met grootscher luister. ô Vriendenpaer! Geen lijkmisbaer, Geen rouw werd' hier bedreven: Geloof dit woord, Van Hem gehoord, 'k Zal zeker weêr herleven! Zijn macht verächt De sterke wacht Der Roomsche Soudenieren. Zwicht Dood en Hel! - Emanuël Zal straks weêr zegevieren. Beeft, Richters, beeft! - Als Hij herleeft, Waer, Sanhedrin der Joden! Wen de Almacht spreekt, En 't graf verbreekt, Waerheen dan Gij gevloden? Maer, troost u vrij, ô Vrienden rij! - Getrouwe volgelingen! Legt 't rouwfloers af, Straks, op dit graf, Zult Gij 't triömflied zingen. - Mijn Heer en God! Wat zalig lot Mag ook mijn hart verbeiden? - 'k Ga grafwaerts heen, Maer 'k vrees niet, neen; 'k Herleef weêr na 't verscheiden. ô Zoet verblijf! 't Ontzielde lijf Ligt hier in vrede neder; De ziel, bevrijd Van moeite en strijd, Keert tot haer Schepper weder. 'k Wacht zo, mijn Heer En Goël weêr, Met Majesteit omschenen: Wen 't grootsch geluid: Komt uit! Komt uit! Weêr beiden zal verëenen. - Ja; niets verderft. - Zelfs dat, wat sterft, Zal weêr uit stof verrijzen, En, na dien stond, Zal hart en mond, Voor eeuwig, jesus prijzen. 'k Vrees Graf noch Dood, ô Neen; geen nood! - Ik word, van 't stof ontheven, In Heerlijkheid Eens ingeleid, Om eeuwig daer te leven. Ja, jesus! 'k zal 't Bazuingeschal, Dat klinkt, door 's Hemels choren, Op U gezicht, In 't jongst gericht, Eens, met verrukking, horen. - 