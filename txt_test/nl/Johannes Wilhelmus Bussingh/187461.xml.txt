 Ontzachlijk wonder! - De aerde beeft! - Hoe trillen daer de Cederkruinen! - Wat glants, die hier voor de oogen zweeft, Bij 't rijzend licht, in Josephs tuinen! - Daer schud, daer kraekt, daer scheurt het graf: - Daer daelt een vlugge Cherub af: - Daer barst, daer springt het zegel open. - Wat zie 'k? - Mijn jesus! - Hij ontwaekt! - Hij heeft den band des Doods geslaekt! - Triömf! - Vervuller van mijn hopen! - Triömf! - Triömf! - Emanuël Mag d'eersten glorietrap beklimmen. - Triömf! - Nu zwicht en Dood en Hel! - ô Zegevierend uchtend-glimmen! Nog naeuwlijks spreidt de Zon het schoon Der eedele Natuur ten toon', En heeft het nachtfloers weggetogen; Of ziet, de groote Heilzon schijnt, De nacht van zondenschuld verdwijnt, De heilgloed flikkert ons in de oogen. - Wierdt Bethlems schaem'le Herderswacht Verrukt, door 't licht der Serafs-choren, Toen zij het holste van den nacht Zag in een held'ren dag herboren: Die luister, zonder wedergaê, Die eer voor 't vruchtbare Efrata, Kan bij dees schonen glants niet halen: - Hier rijst het heerlijkst morgenlicht, Hier blinkt een Zon, die 't aengezicht Nooit weêr ter kimm' zal onderhalen. Een Troongeest dael' hier naer beneên, Om 't daev'rend grafgewelf te slechten, Zijn bliksemgloed beroer' de leên Der forschgespierde Wapenknechten; Men vall' Zijn Majesteit te voet'; - Doch rasch verdwijnt die Serafs-gloed: Met grootscher prael herrijst dees morgen. - Nu jesus zelv' zijn glants verspreid, Blijft rasch der Eng'len-heerlijkheid, De Cherubs-gloor voor 't oog verborgen. - Godvruchte Vrouwen! - weent niet meer! - Uw Vriend, uw Heiland is verrezen: Gaet, volgt uw' grooten Opperheer, Een dankb're traen vervange uw vrezen. Dat hier 't verguizend Jodendom Van schaemte bloos', bezwijk', verstomm': Het ziet zijn' fieren trotsch verbroken. - Hij, wien 't geweld een poos verwon, Die Held, die 't al verwinnen kon, Heeft moedig 't hoofd om hoog gestoken. - Triömf! - Triömf! - De Heilvorst leeft! - De Bloedraed siddert, bij 't ontwaken. - Herodes schrikt: - Cajaphas beeft: - Wat wroeging zal Pilatus smaken! Nu is 't voorzeggend woord vervuld; Nu wijkt het wachtend ongeduld Van jesus trouwe Volgelingen. - De Heilvorst leeft! - Verëent uw stem, Gij, die eens, in Jerusalem, Oprecht Hosanna wildet zingen! En dat, zo dikwerf 't morgenlicht Van dezen grooten feestdag blinke, ô Christenschaer! uw maetgedicht, Dit loflied door de Tempels klinke: ‘Dees jesus heeft voor ons geleên; Dees Held heeft onzen strijd gestreên: Triömf! Triömf! - Hij is verrezen! - ô Zalige gedachtenis! - Triömf! - Hij, die mijn Goël is, Zal straks rechtvaerdig Richter wezen. Ja, jesus heeft voor ons geleên! - Triömf! - De strijd is nu voldongen! - De Heilborg heeft ons vrijgestreên! - Nu vrolijk uit de borst gezongen: Hallelujah! - Hallelujah! - Ja, jesus stierf op Golgotha; Maer, ô Triömf! - Hij is verrezen! - ô Zalige gedachtenis! - Triömf! - Hij, die mijn Goël is, Zal straks rechtvaerdig Richter wezen.’ - 