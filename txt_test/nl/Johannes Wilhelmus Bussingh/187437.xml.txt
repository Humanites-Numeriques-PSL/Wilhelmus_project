 Waerom toch zo ontevreden, ô Mijn ziel! - Waervoor gebeeft? - Kom, welaen, in tegenheden Onvertzaegd, - uw jesus leeft! - Hij, die ieders lot en wegen Eeuwig wijs geregeld heeft, Hij, de Bron van allen zegen, Hij, uw Vriend, uw jesus leeft! - Die, in smart, in angst, in lijden, Troost, en hulp, en redding geeft, 't Zwoegend harte wil verblijden, Hij, uw God, uw jesus leeft! - Ja, hoe diep ter neêr gebogen, Zijt ge aen Zijnen dienst verkleeft, ô! Hij zal uw tranen drogen: - Rust, mijn ziel! - Uw jesus leeft! - Durft gij op geen uitkomst hopen, Schijnt, daer 't alles u begeeft, U geen weg van redding open, ô Geduld! - Uw jesus leeft! - Wen, door 't angstig, zwoegend hijgen, 't Spraeklid aen 't gehemelt' kleeft, En gij macht'loos neêr moet zijgen, Nog geen nood! - Uw jesus leeft! - Wen u, afgemat van zorgen, 't Doodsgevaer voor de oogen zweeft, 't Uitzicht op den blijdsten morgen Streelt dan 't hart; - want jesus leeft! - Wen, in de uiterste oogenblikken, 't Afgefolterd lichaem sneeft, Zal dit woord de ziel verkwikken: Sterf gerust, - Uw jesus leeft! - Ja; triömf! - En ik zal leven! Hoop, die 't al te boven streeft! - Troost, mij door 't geloof gegeven, Ja, triömf! - Mijn jesus leeft! - 