 ô Godslam, dat, geduldig, Den last der zonden draegt; ô Godslam, dat, onschuldig, Genaê voor 't misdrijf vraegt! 't Geloofs-oog, U beschouwend, Volgt U, naer Golgotha, 't Geloof, op U betrouwend, Zingt blij: Hallelujah! Aen 't schand'lijk Kruis genaderd, Zie 'k 's Vaders toorn ontgloeid, Den Raed der Hel vergaderd, De Helsche Macht ontboeid: En zouden, bij die smarten, Bij al dien smaed, die pijn, Ook dan nog onze harten Der zonde dienstbaer zijn? - Neen, in dien last der plagen, Die angsten van de Hel, Die we U aen 't Kruis zien dragen, ô Dierb're Emanuël! In al Uw bloed en wonden, In al Uw leed en hoon, Zien wij, voor onze zonden, 't Geducht, rechtveerdig loon. Ontvloeid een traen onze oogen, Door 't staren op Uw' nood; Wordt onze ziel bewogen, Bij 't peinsen op Uw' dood; Dat ons Uw Geest bewerke, En 't hart, zo ligt verleid, In 't Borg-geloof versterke Aen Uw gerechtigheid. Dan, in die oogenblikken, Wen ons de kracht ontbreekt, En, bij de laetste snikken, 't Gebroken oog slechts spreekt; Dan rollen deze klanken, Nog, op den rand van 't graf, Daer we U, als Zoenborg, danken, Van onze lippen af: ‘ô Godslam, dat, gestorven, Maer weêr verrezen zijt, Gij hebt ons heil verworven, Wij juichen om Uw' strijd. - Triömf! - ô Borg! - wij staren Verrukt op Golgotha, Daer wij ten Hemel varen. - Triömf! - Hallelujah!’ - 