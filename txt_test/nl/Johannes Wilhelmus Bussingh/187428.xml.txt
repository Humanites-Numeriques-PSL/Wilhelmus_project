 De zon is weggezonken; Wij zien, in hemelvonken, De Majesteit en Pracht Des Scheppers, dien wij prijzen, Weêr met de maen verrijzen: - Hoe statig naekt de nacht! Ja, ook in 't aek'lig duister, Woont, met een grootschen luister, De Heer van 't gantsch Heeläl; Hij, die gewis mijn zaken, Schoon 'k slapen moge of waken, Als Vader richten zal. Mijn God van groote trouwe, Dien ik, als kind, aenschouwe, Is in den nacht mijn lied: Ik leg blijmoedig weder, In jesus naem, mij neder, Mijn hart ontrust zich niet. Gedenk niet aen mijn zonden, Die Uwe hoogheid schonden, In de onberaden jeugd. Mijn hart verfoeije 't kwade, Leid mij, door Uw genade, ô God! op 't pad der deugd. Dat mij Uw Geest toch heilig', Mij leide en mij beveilig' Voor 't lichtbetoov'rend kwaed: Laet Hij in 't harte schrijven: Geloof en Liefde blijven, En Hoop op God bestaet. En, heb ik voor mijn' zonden, Verzoening dus gevonden, Door jesus dierbaer bloed: In 's weerelds duisternisse, Spreekt altijd mijn gewisse: Wat is mijn Vader goed! Zal mij de slaep, ten leven, Vernieuwde krachten geven, Ik slaep dan vrolijk in; Of, zal 't mijn doodslaep wezen; - Door christus, ('k zal niet vrezen) Is 't sterven mij gewin. 