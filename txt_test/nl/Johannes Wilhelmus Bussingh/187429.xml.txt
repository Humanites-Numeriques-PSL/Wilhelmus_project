 Van moeite en zorg ontheven, Zal zich ter rust' begeven Dit deel der zwoegende aerd. Mijn ziel! met dankb're klanken, Moet gij dien Vader danken, Die 't gantsch Heeläl bewaekt. De zon, die wij zien dalen, Verkwikke door haer stralen, Het and're weereldöord: Al dekt ons 't aek'lig donker, Wij zien, in 't stargeflonker, Hem, die ons Loflied hoort. Zijn Majesteit, Zijn Luister, Blinkt in het zwartste duister: - De glans der bleke maen, De gloor der hemellichten, Geeft van Zijn Macht berichten, Wijst ons Zijn Grootheid aen. Hem, onze God en Vader, Die milde Zegenäder, Zij heel ons hart gewijd: Zijn hand heeft ons gedragen, Voor duizenden van plagen, Beveiligd en bevrijd. Getrouwe God, wij geven Ons goed, ons huis, ons leven, Vertrouwend in Uw hand. Gedenk 't Heeläl ten goede, Neem in Uw trouwe hoede Vooräl ons Vaderland. Wij leggen ons dan weder, Op U gerust ter neder, Behoeder van 't Heeläl! Geen kwaed zal ons genaken, Wen ons Uw oog bewaken, Uw arm beschermen zal. - 