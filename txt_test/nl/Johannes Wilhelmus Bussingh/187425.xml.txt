 Lof, mijn Schepper! - 'k Leef dan weder: - 'k Lag gerust en veilig neder: - Vader! door Uw hand bewaekt, Is mij ramp noch leed genaekt. - Sla, mijn Ziel! die liefde gade; God is mijn God, vroeg en spade; Mij, van 't nuttig werken moê, Sloot Hij zachtkens de oogen toe. Met versterkte lichaemsleden, Prijze ik Uw goedgunstigheden; 'k Juich, met heel de Schepping blij, Vader! - Hoe veel doedt Ge aen mij! - Nimmer, nimmer wordt Gij moede, Gij gedenkt mij steeds ten goede; Vader! wraek toch 't staem'lend lied Van een worm der aerde niet! - Neen; - met kinderlijke beden, Durve ik veilig tot U treden, Daer ik ook, op dezen dag, Niets, niets, zonder U, vermag. Gij wildt op mijn zuchten merken, Gij, Gij wildt mijn zwakheid sterken; Zo mijn beê gelovig is, Doen, naer Uw beloftenis. Met een stroom van zegeningen, Wildt Ge mij gestaêg omringen, En, daer Gij mij bijstand biedt, Wankel ik in 't strijdperk niet; Wat mij immer moog' bejeeg'nen, Gij, Gij kunt en wildt mij zeeg'nen, Uw weldadig, wijs, bestel, Vader! maekt het alles wel. Mocht ik steeds onstraflijk wand'len, En naer jesus voorbeeld hand'len! - Dat Zijn liefde mij verblij, Dat ik heilig zij als Hij! - Welk een voorrecht, welk eene eere, Zo ik door mijn voorbeeld lere, Hoe veel rust en zaligheid, jesus voor ons hart bereid! Laet ik voor Uw Naem steeds vrezen: Mond en hart eenstemmig wezen, Steeds vervuld met Uwen Lof; Maek mij los van 't nietig stof! Ieder tijdstip van mijn leven, Al mijn werken, al mijn streven, heer, die tijd en stonden meet, Zij in Uwen dienst besteed! Doe me een voorbeeld zijn voor allen, Nimmer wank'len, nimmer vallen, Uwe liefde licht' mij voor, Leide mij op 't deugden-spoor; Streeldt de weereld hart en zinnen, Leer mij strijden, overwinnen, Laet mijn hart, in vreugde en pijn, Dankbaer, onderworpen zijn! Laet ik, met gevoel, bezeffen, Hoe de pijl des Doods kan treffen, Eer de Zon, die heden straelt, Weêr ter Westkimm' nederdaelt! Ja, de dunne draed van 't leven, Is veellicht reeds afgeweven: Maek me elk oogenblik bereid, Rijp, geschikt voor de eeuwigheid! Laet ik nooit voor 't sterven schrikken, Maer 't vooruitzicht mij verkwikken, Straks is al mijn leed voorbij: ô! Uw Zoon beloofde 't mij. - Hallelujah! - God en Vader! - Ja, dat vrij mijn sterfuur nader'; Dat en hart en vleesch bezwijk', 'k Ben, Triömf! onsterfelijk! - Leer mij dus mijn tijdvak meten; Laet ik nimmer toch vergeten, Zeker is mijn stervensuur, En mijn proefstaet kort van duur! - Dat zich niemand hier vergisse! Maer, helaes! in duisternisse, Gaen nog duizenden daer heên, Die Uw heillicht nooit bescheen. Dat die dwazen wijzer worden! - Schenk de weereld Vrede en Orden! Geef der Waerheid nieuwe kracht! Maek bij elk de Trouw geächt! 't Godsrijk bloeije in Onderzaten! Ach, bekeer die jesus haten! Bij- en On-geloof verdwijn'! De aerd' moog' vol van kennis zijn! Laten dwalenden en blinden, Steeds getrouwe Leidsliên vinden: - Elk, wien ramp of onheil drukt, Werd' door U, aen 't leed ontrukt. Wees den treurigen van harte, Tot een troost, in angst en smarte; Zegen, zonder onderscheid, Vader der Barmhartigheid! - Geef mij wijsheid, lust en krachten, Om mijn plichten te betrachten: Schenk, daer mij die kracht ontbreekt, Bijstand, die mijn hart Uw smeekt! 't Naberouw, die beul der bozen, Doe mij nooit om 't misdrijf blozen: Leer mij 't zael'ge van de vreugd, Bij 't beoeff'nen van de Deugd! Amen! - Amen! - Vader! - Amen! - Ja, Gij zult mij niet beschamen! - jesus zelve, Uw eigen Zoon, Voert mijn reukwerk voor Uw troon. - Heel de Schepping zingt te samen; Amen! - Hallelujah! - Amen! - (En Gij wraekt haer offer niet,) Amen, op mijn Morgenlied! - 