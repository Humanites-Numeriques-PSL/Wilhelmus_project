 Hier is mijn beproevingstand, Hier is niet mijn blijvende erve: Daer, daer is mijn Vaderland, Dat bereik ik, wen ik sterve. - Heerlijk, zalig, grootsch verschiet, 'k Schrik dan voor mijn sterven niet! - Salem, dat daer boven zijt, Daer, en God, en de Eng'len wonen, Daer mijn Heilvorst in den strijd, Mij, na 't strijden, zal bekronen: - 't Denkbeeld lenigt al mijn pijn, Salem, 'k zal uw Burger zijn! Hij, uw Koning, wilde hier, Mij door 't strijdperk henenleiden, En, daer 'k met Hem zegevier, In uw muren plaets bereiden. Blij vooruitzicht voor 't gemoed, 'k Heb straks deel aen al uw goed! Daeglijks roep ik tot den throon: Vader, hoor mijn ziels-verlangen! Wanneer zal ik de eerekroon, 't Loon van Uw genade, ontvangen? - Scheurt u, banden der natuur! - Nader, vrolijk stervens-uur! - Ja, een wellust voor mijn hart, Zal me, Ã´ Dood! uw naed'ring wezen: - Dan is 't eind van al mijn smart. 'k Juich, waer zondaers sidd'rend vrezen: Zachtkens rust mijn stof in de aerd', Wijl mijn Geest ten Hemel vaert. - Somber graf, aen uwen rand, Stroomt me een reine vreugd door de aed'ren; 'k Oog van daer op 't Vaderland, Op de woonplaets mijner Vaed'ren, Die mij, op de gloriebaen, Door 't geloof, zijn voorgegaen. Kom dan, zalig tijdsgewricht, Dag der eeuwigheid, kom nader! - Welk een blij vooruitgezicht! - God, mijn Richter, is mijn Vader. - jesus heeft mij plaets bereid. - Nader, dag der eeuwigheid! - 