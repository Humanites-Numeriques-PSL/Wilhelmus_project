 Wat zal ik angstig klagen, En bij het kruis vertzagen? Mijn Vader zorgt voor mij. Hij zorgt: - ja, op mijn beden, Bestuurt Hij mijne schreden. - Dat dit mijn hart verblijê. - Wat baten angst en zorgen? - Wat helpt ons, ied'ren morgen, Gemor, geween, gezucht? - Mijn Vader kent mijn noden, Reeds wordt mij hulp geboden, Eer 'k biddend tot Hem vlucht. Op U als rots te bouwen, U alles te vertrouwen, ô God, die 't al gebied! - Dees edelsten der plichten, Leer Gij mij dien verrichten, Onttrek me Uw' bijstand niet. Gij, van wien bloem en velden, Den roem, de grootheid melden, Die 't vee zelfs spijs bereid, Neen; Gij zult aen mij denken, Het beste deel mij schenken, Voor tijd en eeuwigheid. Mijn ziel, met alle uw noden, Dan naer Gods throon gevloden, En daer dien nood geklaegd; Hij wil, in angst en lijden, Het moed'loos hart verblijden, Dat Hem om bijstand vraegt. Ja; met mijn leed bewogen, Zal Hij mijn tranen drogen, Hij merkt op ied'ren zucht, Die, aen 't Hem zoekend harte, Uit overmaet van smarte, In 't prangend leed, ontvlucht. ô Gaed'loos medelijden! - Om zondaers te bevrijden, Schonk God Zijn' eigen Zoon: En, zou Hij, voor dit leven, Dan 't mind're goed niet geven, Gebeden van Zijn throon? - Ja! - In de reine plasschen Van jesus bloed gewasschen, Ben ik een kind van God: Hoe duister 't dan moog wezen, 'k Zal nooit wanhopend vrezen, Mijn Vader stuurt mijn lot. Mijn Vader doet de Zijnen Niet altijd treurig kwijnen: Eens wisselt al de druk, Wanneer wij op Hem bouwen, En 't aen Zijn raed vertrouwen, In eindeloos geluk. Ja; eenmael 't stof onttogen, Kniel ik voor 't Alvermogen, Geheel bewond'ring, neêr: Daer zal ik steeds ervaren, Hoe goed Gods wegen waren; Hem zij dan eeuwig eer! - 