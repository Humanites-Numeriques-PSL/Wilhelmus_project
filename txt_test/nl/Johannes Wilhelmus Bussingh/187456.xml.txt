 Triömf, het Offer is geslacht! Ja jesus roept: het is volbracht! Hij buigt het hoofd, en geeft den geest, Zijn sterfdag is ons Zegefeest. Hij, die in storm en donder spreekt, De Heer der heerlijkheid verbleekt: Wat wonder dat nu de aerde beeft? Hij sterft die haer geschapen heeft. Het voorhang van den Tempel scheurt, De steenrots splijt, - de Hemel treurt, - Al 't schepsel knielt met sidd'ring neêr, Om 't sterven van des weerelds Heer. ô Sterfling, beeving grijpe u aen, Bij 't peinsen op die wonderdaên: Uw harde hart breke, op 't gezicht Van dit zo vreeslijk Gods-gericht. Gij zelf, hebt gij het ooit bedacht? Gij hebt dien Heer aen 't Kruis gebracht. Erken het, - door dat stromend bloed, Heeft Hij voor uwe schuld geboet. Beschouw dit Offer van Genaê; Dees losprijs heeft geen wedergaê. Volg, Christen, Hem die 't leven gaf, En sterf ook gij der zonden af. Welaen mijn geest! met dankbaerheid, Hem naer Zijn grafplaets begeleid: Nu is 'er geen verdoemenis, Voor ieder die in christus is. Neen, al de straf, het vreeslijkst loon Der zonden droeg Gods eigen Zoon. De schuldbrief is aen 't kruis gehecht, Hij heeft voldaen aen 't Godlijk recht. Welaen, u aen den last ontrukt, Werp af het juk dat u nog drukt, Mijn Geest! - Dien nooit de zonde meer, Maer leef voortaen tot jesus eer. ô jesus! 't vuur der booze lust Werde in mijn boezem uitgebluscht! Schenk Gij mij Uw genadekracht, Zo wordt mijn strijd met moed volbracht. Maek Gij mij voor verleiding doof! Versterk, ô Heer, mijn zwak geloof! 'k Zet dan, blijmoedig, op Uw woord, Mijn reis door deze weereld voort. Ja, dierbre Heiland! 't Ga zo 't wil, Uw troost maekt mij in 't lijden stil: Hoe heerlijk blinkt de gloriekroon, Die mij in 't eind wordt aengeboôn. Verrukkend, heerlijk, grootsch verschiet! Neen, 'k wankel nu in 't strijdperk niet: Mijn jesus leidt, met eigen hand, Mij naer het beter Vaderland. Dank, groote Heirvorst in den strijd! Dat Gij voor mij gestorven zijt. 'k Juich om Uw Zege op dood en graf, En sterf ook nu der zonden af. 