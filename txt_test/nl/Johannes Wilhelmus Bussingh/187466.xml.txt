 U, Vader! zingt mijn hart ter eer', Gij hebt Uw' Zoon gegeven: - Die Zoon bracht heil aen Zondaers weêr, En 't onverganklijk leven. - Ja, dank! - Den Geest van Uwen Zoon, ô Vader! hebt Gij, van Uw' troon, Op aerde neêrgezonden: - Uw Knechten juichen, blij te moê, Dien Geest der Waerheid welkom toe, Uw woord is waer bevonden. - De Apostelschaer, verëend van Geest, Door Broedertrouw verbonden, Wordt, op dit groot, doorluchtig Feest, Godsdienstig zaemgevonden: Daer komt, op 't plechtig offerüur, De Heil'ge Geest, in storm en vuur, En leert hen vreemde talen; Deeldt hen de wondergaven meê, En leert de maer' van heil en vreê Aen 't weereldrond verhalen. - Vervuld met jesus wonderkracht, Gaen zij de weereld leren, En ieder Natie, elk Geslacht, Door 's Geestes kracht, bekeeren. De blijmaer' der genadeleer Vervult het aerdrijk, heinde en veer; De waerheid wordt verheven: De blindheid en de laster vliedt, En, waer men 's Almachts vinger ziet, Daer ziet men Satan beven. - Vergeefsch nog biedt hij tegenweer: - Hij moog' met woede twisten, Vergeefsch! - Mijn jesus, U zij de eer! - Nu zegeviert de Christen. - De Geest der sterkte geeft hem kracht, Zoo wordt zijn strijd met roem volbracht, Hij beeft niet in gevaren: 't Geloof, dat van geen wank'len weet, Wacht vrolijk, trouw aen plicht en eed, De kroon der Martelaren. Ja, Heil'ge Geest! door Uwen arm Is 't Christendom beveiligd; Verstorven' harten maekt Gij warm, Gij leidt, Gij troost, Gij heiligt. - Millioenen menschen zijn bekeerd, Zij laten zich, verlicht, geleerd, Door jesus hand regeren; Haest is de bange nacht voorbij, Uw Kerk, hoe aek'lig duister 't zij Zal vrolijk triömferen. - Nog stroomt een rijkdom van genaê, Door U het menschdom tegen: Tot op dit oogenblik, ô ja, Proeft onze ziel Uw' zegen: - In zondaers werkt Gij lust tot deugd; In vrome harten troost en vreugd, En moed, en kracht, in 't lijden: - 'k Vrees Weereld, Zonde, Dood noch Hel; ô Geest van Vorst Emanuël! 'k Verwin door U in 't strijden. Ja, Geest van Vader en van Zoon! Gij, bron van vreugd en vrede, Dael ook op mij van Uwen troon, Deel mij Uw gaven mede! - Gij, jesus! wiens beloftenis, Voor eeuwig waer en zeker is, Wil Gij dien Geest mij geven: - Hij reinige en vernieuw' mijn hart, Werk' waer berouw en zonden-smart, En zij mijn ziel ten leven. - ô Geest! Dael rijklijk op mij neêr, Op dezen dag der dagen; Keert dan eens jesus tot ons weêr, Op Zijne gloriewagen, Door 't heir der Eng'len begeleid, Als Richter, groot in Majesteit, 'k Zal dan Zijn komst niet vrezen: - ô Neen! - 'k Gevoel uw hulp. - Geen nood! - Triömf! - 'k Zal, over Hel en Dood, Door U, verwinnaer wezen. - 