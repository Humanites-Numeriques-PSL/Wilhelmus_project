 De Zon verliest haer luister, De held're dag wordt nacht: En jesus heeft verwonnen, Hij roept: Het is volbracht! - De harde rotsen scheuren, Het berggevaerte beeft, De graven splijten open, Een heir van doden leeft. De Satan wordt verslagen, Nu wijkt zijn list en macht, En jesus heeft volstreden, Hij roept: Het is volbracht! Voldaen is nu volkomen Aen d'eisch van 't Gods-Verbond; Hij sterft; en heil en leven Stroomt neêr voor 't weereldrond. Nu wordt geen schaduw-offer Voor 't Menschdom meer geslacht: Neen; - jesus heeft, voor Zondaers, In eeuwigheid volbracht. ô Groote Hogepriester, En 's Weerelds Opperheer! Uw Offer brengt genade Voor 't zuchtend Schepsel weêr. Nu heerscht alöm de vrede; Nu is het pleit beslecht, En Gij regeert de volken, Met waerheid en met recht. Gij komt, en voert Uw kinders In Uwes Vaders rijk: Gij maekt Uw gunstgenoten Den Engelen gelijk. ô jesus! Hoe verheven, Hoe eind'loos is Uw macht! Hoor heel de schepping juichen: Gij hebt het al volbracht! - Dat mij Uw bijstand sterke, Bevestig mijn geloof: Dat nooit de gloed der liefde In mijne borst verdoof! - Zou ik den dood nog vrezen? - Neen; Heer, mijn levenskracht! Ook ik zal zegepralen, Gij hebt voor mij volbracht. Nu zal ik moedig strijden Met Weereld, Dood, en Hel; 'k Ben onder 't schild beveiligd Van mijn Emanuël. En is mijn strijd volstreden, Mijn loopbaen afgegaen, Dan neemt in Zijne handen, Mij jesus Vader aen. ô Dood! hoe kalm, hoe vrolijk, Wordt nu Uw komst verwacht, Ja; 't sterven is mij zalig, Want jesus heeft volbracht. 