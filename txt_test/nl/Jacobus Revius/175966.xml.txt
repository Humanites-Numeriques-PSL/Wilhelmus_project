 HOe lange wildy doch, o Heer, Aen my gants niet gedencken meer? Sal 't altijt zijn en nimmer enden? Hoe lang' wilt ghy u aensicht wenden Van my die ben benauwt soo seer? Hoe lange sal het herte mijn Raetslagen en vol smerte zijn, Ia dagelijx in sorg' en vreesen? Hoe lange sal mijn vyant wesen Mijn overwinner t'mijner pijn? Aensiet my, God, in desen noot, Verhoor my in dit lijden groot, Mijn duyster oogen eens verclare, Dat ick niet inden slaep en vare Van den verschrickelijken doot. Op dat die my soo sterck bevecht Niet seg' hy is ter neer gelecht, En datse die my bloedich haten Haer niet verheugen boven maten Int struyckelen van uwen knecht. Op u staet, Heer, mijn hope vast, Die my verlost uyt allen last, Mij hert sal in u heyl ontspringen, Mijn tonge sal een lof-sanck singen Op uwe goedicheyt gepast. 