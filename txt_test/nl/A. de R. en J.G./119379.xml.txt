 Man na Gods hert, gezalft met heilig smout, Uw woorden zyn als 't allerfynste Goud, Gezuivert in een smeltkroes zevenvoud, Gods loutre Oraak'len: Uw liefryk hert maakt ons 't geheim bewust Der Wet, die in de Cedre Bondkist rust; En vlecht een reeks, ontfonkt in dichtens lust, Van gulde schaak'len. De berg Gods Sion, is uw Helicon; De Maagd Sophia (schoonder als de Zon, En lieflyker als 't licht) de kuische Non, Die u helpt schryven. Met haar zingt gy op 't vrolyk Snaarenspel, Hoe God gedient wil zyn van Izraël, Dat d'Engel des Verbonds haar steeds verzel, En doe beklyven. Met haar ziet gy in Gods verborgen Raad, En maalt ons voor, de komst van 't Vrouwezaad, Zyn Priesterdom, zyn Koningklyken staat, En wonderwerken. Wie brand niet als hy in den Geest beschouwt, Hoe gy van trap tot trap de Liefde ontvouwt, Waar door die Hoeksteen draagt en t zaamenhouwt 't Gebouw der Kerken! Troostryke baak, voor yder die misdoet; Hoe valtge uw God in nedrigheid te voet; Hoe wastge, in angst, 't bezoedelde gemoed Met heete traanen! Hoe hechten, met onlydelyke smert, De pylen van Gods gramschap in uw hert, Daar 't zonder troost of heul besprongen werd Van 's vyands vaanen! Der Vad'ren God verschynt in 't heilig Choor; Als 't morgenlicht breekt zyn genade door Dien naaren nacht, en leent een gunstig oor Na 't droevig wachten. Hoe wascht uw moed, gesterkt door 't Heilverbond! Uw geest herleeft, uw bleekbesturve mond Vloeit over van Gods Lof, uit 's herten grond, Met nieuwe krachten! Hoe voert gy God, als Redder van zyn zaak, Tot Sions heil, in, als een Held ter wraak Gerust, die in 't bloedstorten schept vermaak, En groeit in 't woeden! Een buld'rend onweêr voert hem brullend heen; 't Vuur bruist om hoog, 't gesmook verstikt beneên; Het aardryk dreunt en loeit, door 't naar gesteen Uit 's afgronds vloeden! De rotssteen scheurt, 't gebergte smelt als was; Het woeste woud plotst brandend neêr op 't gras; 't Helsch roofnest haalt, door 't vuur gesloopt, in d'asch Zyn peuinhoop onder! D'Aartsvyand, met een' hand vol overschots, Zo trots, zo wrevel tegen 't Erfdeel Gods, Vlucht voor de Blixem van der Vad'ren Rots En felle Donder! 't Zaad Abrahams, ontworstelt uit de klem Der kluisters, vliegt om hoog met hert en stem, Om voor Gods Throon in 't Nieuw Jeruzalem Zyn lof te streng'len. Daar paart 't zyn stem met orgel, trom en fluit, En bromt Gods roem met vrolyk juichen uit, Na 't voorbeeld van 't Throonvorstelyk geluit, Met 't Choor der Eng'len. Daar God, op 't Feest des Lams, het Houwlyk sluit Des Konings met de Vorstelyke Bruid, Die munt in goud en zyd' borduurzel uit Vol hemelsch luister! O Godlyk kroost, wat geest kan na waardy 't Oneindig schoon verbeelden, waar meê gy Inwendig praalt? 't is alles doof daar by, Verblikt en duister! Die schoone ziet na bloed noch maagschap om; Knielt voor haar Heer, en kust haar Bruidegom, De Erref-Prins van 's Vaders Vorstendom En Adams looten. Hoe deftig praalt zy met haar Maagdenstoet, Hoe Vorst'lyk wordze als Koningin begroet; Hoe vallen met geschenken haar te voet Al 's Waerelds Grooten! Hoe levertze, als een wynstok, spruit op spruit; Daarz' haar Liefs disch meê ciert, en kroonswys sluit! Elk breid zich weêr als een Olyfboom uit, In zon en regen! Hoe kweekt zy d'eendracht in haar kroost! zo waard Als balzem op Aharons hoofd en baard, En Hermons daauw op Sions kruin vergaêrt, Door 's Hemels zegen! Wel hem, die zich geduurig herwaards spoeit! Hier 's 't Canaän, daar melk en honig vloeit; Hier 's 't Paradys, daar weeld'rig groeit en bloeit Wat 't hert kan wenschen. Hier 's 't licht der blinden; hier 's der armen schat; Hier 's troost en heul, voor die in God zich vat; Hier zuigt zich elk op keur van bloemen zat, Die nooit verslenschen. 