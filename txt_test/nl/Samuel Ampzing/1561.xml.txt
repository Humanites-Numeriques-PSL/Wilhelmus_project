 VVy dancken u met volle mondt O Heere Godt, uyt 'sherten grondt, Dat ghy ons so verscheyden goedt Nae lijf en ziel geduerich doet. Dat ghy van alles ons versiet, En met u segen overgiet, En in dit leven onderhoudt, En onse huys in vrede bouwt. Maer meest, en wel insonderheydt, Dat ghy ons hebt een heyl bereydt, Dat dit so wijt te boven gaet Als 'tAerdtrijck vanden Hemel staet. Dus laer niet toe (O lieve Heer!) Dat onse zielen immermeer Met lust van dese wereldts-schijn Begochelt, en bevangen zijn. Maer treck altijdt ons' hert en oog Uan 't Aerdtsche Niet tot u om hoog, Op dat van ons mach zijn betracht De plaets daer Christus ons verwacht. 