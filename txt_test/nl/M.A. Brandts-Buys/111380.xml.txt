 Van alle lan-den, die er zijn, behaagt mij 't aller-meest het mijn': het is er goed te wonen; het brengt ju-weel noch gouderts voort, maar mannen - mannen van hun woord, en onbesproken schoonen, en onbesproken schoonen. Van alle talen, die men leest, Bevalt het Hollandsch mij het meest, Hoe slecht de vreemden 't spreken; Het laat voor geen gevoel van 't hart, Voor liefde, wrevel, vreugde of smart Mij 't regte woord ontbreken. Mij 't regte woord ontbreken. Van alle meisjes, die ik zag, In Holland bloeit het liefste slag: Ze ontwennen nooit te blozen; Zijn ze elders geestig, dartel, stout, Hier zijn ze kuisch en rein als goud: 't Zijn onbevlekte rozen. 't Zijn onbevlekte rozen. Van alle vrouwen op heel de aard' Is 't Hollandsch vrouwtje de eerkroon waard Er leeft er nergens goeder. Ze is vlijtig, zuinig, vroom en net En eerbaar, ook in 't huwlijksbed; Zij is een teedre moeder. Zij is een teedre moeder. Van elk gebruik en levenstrant Verkies ik die van 't Vaderland, Onze oude, goede zeden. Wij doen aan disch en beker eer, Maar leggen 't hoofd niet 's avonds neer, Of hebben eerst gebeden. Of hebben eerst gebeden. Ik groet u, volken, wijd en zijd, Voor wat altaar gij God belijdt, Wat kleur gij hebt gekregen! De gansche wereld bloei en tier, Maar in geen voller maat dan hier Daal' ergens 's Hemels zegen! Daal' ergens 's Hemels zegen! 