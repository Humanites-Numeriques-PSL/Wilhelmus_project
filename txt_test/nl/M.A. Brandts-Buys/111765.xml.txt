 Aan d'oever van een' snellen vliet, een treurend meisje zat; zij weende, zij schreide van verdriet op 't gras van tranen nat. Zij wierp de bloemen die zij zag, Mistroostig in den stroom, Zij riep: 'ach lieve vader, ach! Ach, lieve broeder koom. Een heer die wandelt langs den vliet, Bespeurt haar bittre smart; Dat hij het meisje weenen ziet, Treft zijn meêdoogend hart. Hij sprak tot haar: 'wel lieve meid, O, zeg en wees niet schuw, Waarom ge weent, waarom ge schreit, Kan 't zijn, zoo help ik u.' Zij zuchtte en zag hem treurig aan, En sprak: 'och brave man, Een arme wees ziet gij hier staan, Die God slechts helpen kan. Ziet gij dat groene bergje niet? Daar is mijn moeders graf; Ziet gij den oever van deez' vliet? Daar gleed mijn vader af. De felle stroom verwon hem dra, Hij worstelde en hij zonk; Mijn broeder sprong hem achterna, Helaas! ook hij verdronk. Nu vlucht ik vaak het weeshuis uit, Waar niets dan jammer is.' Zoo sprak zij hare klachten uit, In 't harte droefenis. Hij sprak: 'kom klaag niet, lieve kind, Uw hart verdient geen pijn, Ik wil uw broeder en uw vrind, Ik wil uw vader zijn.' Hij nam haar vriendlijk bij de hand, Hij, met haar lot begaan, Hij gaf haar kleêren naar zijn stand, Voor weesjes kleêren aan. Zij at zijn spijs, zij dronk zijn drank Gestadig dag bij dag, Heb dank, o edel', brave man, Voor zoo een goed gedrag. 