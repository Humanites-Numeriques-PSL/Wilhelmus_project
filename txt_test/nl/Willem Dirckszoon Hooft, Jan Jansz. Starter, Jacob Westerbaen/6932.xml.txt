 GY heylichheydtjens, die in bloemen, en in kruyden, V leghert, en verswemt de stroomen vande vecht, Die sijn vloeden slecht, Sachtsinnich drijft in Zee, voort hooghe huys te Muyden. Godesjes dartel, die niet danssen rijmen, quelen In weeldes keur, besteedt u haestich jonghe tijdt, Die t' nu te zijn ghevrijdt, En selfs te vryen lust, met lachen, jocken spelen: Met wackere schalckheyt, u selve te verlacken De gayle velt Goon, als sy t'minste op sijn verdacht? En nu haer heete jacht T'ontweeren, achter t'Riet, oft achter d'elzen tacken: Nu, wt het zilvren nat u straelende perruycken, En, min als halfweech, het blanck doorschijnich vel Er toonen nu weer snel Indien u yemandt meent, des minnaers brant tontduycken. Ghy hebt eeren ter my, wel eer door jonst gedreven Met kruyden groen ghepronckt het Aerd'rijck en de Lucht: Het zy dat Venus vrucht Of sangh Goddin goet mijns u dat had inghegheven. Bloeyt noch u soete jonst, en weet ghy te verzieren Wtheemsche verv'u en reuck van bloemen en van kruyt Zoo leeftse keurich uyt Om mijn niet, maer de Bruyt // mijns heete ziels te vieren. Ziet dat ghy comend' haer eerbiedelijck te moeten Sult, om het haylich hayr van zonnelijcke glans Gaen vlyen krans op krans? Maer pastse tot mijn hooft, en leghtse voor haer voeten. 