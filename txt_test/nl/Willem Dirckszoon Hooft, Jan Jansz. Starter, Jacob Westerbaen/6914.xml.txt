 AMaril verhoort mijn claghen Wilt my doch u jonste bien, Cephalus noyt van u daghen Sult ghy sulcx van my sien schien Heb ick dan mijn trouwe minne Gheleyt u op een wreede maeght Ghy en sult aen my niet winnen Want Multi my beter haeght Dus stelt t'lieven uyt u sinnen Franck Franck Franck, tore lore lo Fluyte Fluyte Fluyte debe debe do. Ben ick niet so schoon van leden Als u Multi wesen mach 't Kan sijn: maer soo niet van seden 'K wou ick Multi voor u sach Laet my voor Multi verstrecken En besiet my na u sin 't Schijnt dat ghy gaet met my gecken En want ick lichtvaerdich bin, En men liefd' van men lief sou trecken Franck Franck Franck tore lore lo Fluyte Fluyte Fluyte debe debe do. Sou het u dan connen schaden My te lieven die u mint Ia want 'tsijn gheen vrome dade Soo te drayen als de wint Wat is daer doch aengeleghen Liefd' my ick ben rijck van vee Ick spreeck u rijckdom niet teghen Multi heeft een weynich vee En hy heeft mijn Ionst verkreghen Franck, Franck, Franck, tore lore lo Fluyte Fluyte Fluyte debe debe do. Multi mach wel schapen hoeden Maer hy en heeft way noch stal Hy can sijn vee soo wel voeden Als een Harder haer doen sal Op lant dat hy moet verpachten En ick heb veel wayen goet Wilt Multi doch niet verachten. Hy heeft meer Als ghy vermoet Ick gae ick mach niet langher wachten Franck Franck Franck tore lore lo Fluyte Fluyte Fluyte debo debo do. 