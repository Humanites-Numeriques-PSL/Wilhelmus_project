 VErmits tverganckelijck veranderingh is eyghen, Ick peyns en overlegh wat nutter schijnt te sijn, Te blijven dus alleen of my tot d'Echt te neyghen, Want na gewenschte trou comt scheyden vol van pijn. Ick min de soete Echt, diens lieffelijcke vrede De gever alles goets oyt hoochste wel ghevalt Die t'eerste swacke paer in dese staet bestede Diens afcomst meer als yets op t'gantsche Aertrijck bralt. Die eensaem droevich leeft, raeckt licht aent suffich quijnen, Ziujn struykelighe voet van niemant woer ghestut, Zijn Ouders hy verliest, sijn lusten schier verdwijnen Hy krijcht van vremde niet dan schijndienst om tgenut. T'vergaderen in d'Echtr, is twee gelievens vreuchde, Diens door gevlochte zin malcanders droefheyt rooft, De swackste wort gesterckt om doelen na de deuchde, Na anders nut en lust een yder trouwelijck slooft. Hoe wel de nutte Echt vereyst een woelich leven, Viel niemant oyt te swaer tgeen willich wert volbracht, Al moetmen als het daecht na zuere arbeyt streven, Tot voorstant van syn Huys de liefde die vermacht. De swaerste swaricheyt die d'Echt my schijnt te toonen. Is dat van d'eerste uyt de magre door ons dreycht, Die k'vrees liefs levens fleur te vroech niet mocht verschoonen, Doch nae Godts wijse wil ons wil moet zijn gheneycht. 