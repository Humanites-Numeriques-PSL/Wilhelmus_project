 VRiendelick ooghen Sijn seer seltsam, en dubbelt van vermeugen: Sy doen mijn smert ghedoghen, En wederom heel hartelijck verheughen, Wanneer als ghy V ooghjens bly My toe schiet van der syen, Dan can ick voelen Myn hart cryiekend' woelen, Doort verblyden. Maer als ghy die gaet stueren Wt lust, of vrees, afkerich tot een ander: En veynst voor u ghebueren Of ghy niet saegt hoe treurich dat ick wander Laes dan tuyght myn Bedroef aenschijn Myn heymelijcke smarte, Die ick by vlaeghen Soo gantsch vermont moet draghen In mijn herte. Als ghy my laest ghemoeten Kost ick van vreucht mijn wesen niet bedwinghen In plaets van u te groeten, Begost myn tong van blyschap schier te singhen: Ick hadt dien tijdt Soo harden strijt, Ick dorst u niet aenranden, Myn hart met lusteb Soo seer smaeckmondent kusten, Uwe handen. V Kars blos roode lippen Ontsloot ghy lief soo Lieffelijck t'was wonder Ick sach u oock ontslippen De soete gunst, die daer noch schuylden onder V goede luym Myn plomp versuymt, Doet my in myn selfs praeten Wrocken en eerkauwen! Die gaet myn siel benauwen Wter maten. 