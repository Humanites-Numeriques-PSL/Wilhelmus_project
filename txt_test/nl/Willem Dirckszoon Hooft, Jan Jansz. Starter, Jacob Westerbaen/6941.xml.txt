 WAnneer een storm met eeren, Met voordeel en met kleen Verlies van volck, of ganschlijck gheen In spijt van die haer weeren Volvoert wort, den vyand Tot schaed, en nut van t'Land. Dan wort de Trom gheslaghen, Dan klinckt men de Trompet, Dan wort ye Pick-ton uyt-gheset, Dan hoort men niet ghewaghen Als vrolijckheyt en vreught: Want elck is dan verheught. Dus laet ons van ghelijcken Nu onsen Bruydegom De Storm ghewonnen heeft rondom, Ons blijdschap laten blijcken, En by de Rijnsche Wijn Van harten vrolijck zijn. Laet ons held're Glasen De Fluyten groot en kleyn De Koppen, Schalen, dapper reyn Van blijdschap uyt gaen blasen Elck tast aen zijn Trompet, En hem na't blasen zet. Dat sullen de Kartouwen Zijn, die ons' ongheneught Wegh schieten sullen, de vreught In hare plaetse bouwen, Die onse gheesten leyt, Tot alle vrolijckheyt. 