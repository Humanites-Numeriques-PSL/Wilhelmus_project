 VErdwaelde Coninginne Die t'Hof van den Koningh Niet meer tracht te beminnen Mint een Boeren wooningh, Doch wie kent mijn, in desen schijn, Vermomt van naem en kleeren, Voor Gout en Sy // een Boeren Py De Kroon soo te ontbeeren. Als d'heughelijcke reyje Voor t'flickerigh dagheraet, Hun Vee ten Boswaert weyje, Singhen met zoete ghelaet Siet Titans Bruyt // haer kinnen uyt Haer groote Fackel steken, Elck Harder seyt // O zoete Meyt Wat macht u doch ontbreken. Ick ben nu van die weghen Al willens afgedwaelt, Vermits mijn Bracken Reghen Op t'flacken Aertrijck daelt, Saft hoor ick hem // neen valsche Stem: Echo kaest mijn wat in d'Ooren, Hoe d'Hartogh kwam // mijn d'eer benam, Die ick Fredrick had ghesworen. Ick waende dat ick bluften Die Liefd' van Fredrick Graef, Die ick dartel kusten Maer t'was d'Hartogh Octaef, Ach: Fredric Lief, d'Hartogh Eerdief Die heeft mijn Koets beschreden En in schijn // die wil van mijn Die ick u docht te besteden. Want doen ick wacker worde Soo kusten hy mijn hant En mits ick omme snorde, Trat hy vant Ledekant, Doe seyden ick // Lief Frederick, Mijn hart, mijn uytverkoren, Ay noch een woort // maer hy gingh voort En wilde gans niet hooren. Waer op dat ick onwaerdigh Dat heel euvelijck nam, Emilia die vaerdigh Verbaest ter Kamer quam, En sprac mijn toe // mijn Vrouwe hoe k'Loof niet Fredrick ghegaen is, Mit keeck sy uyt // doen was die guyt Vervloekt Octavianus. Sno Roover van mijn glanse, Wiens gaylheyt brack den strick, Mijns Maeghdelijck Kranse Die ick hiel voor Fredrick, Die mede sweeft // als ballingh leeft Waer gaet ghy u Lief verschuylen, Zijt ghyer gheweest // stuerde uwe Gheest Wt onder d'Aertsche kuylen. Vont de Doot gheen bequamer Onder het Aersch gheswarm, Most hy mijn Wapen-kamer Beproncken met sijn Arm Sal nimmermeer // Ach: Fredrick Heer V Toerste mijn bloncken, Het licht ick ruyl // en daghelijcks schuyl, In duyster naer spelloncken. 