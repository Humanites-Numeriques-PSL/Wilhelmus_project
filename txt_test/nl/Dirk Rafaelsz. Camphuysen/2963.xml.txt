 ALderlieffelijckste Liefde ware ziels verheugenis Billijck wordt ghy hoogh verheven boven alles watter is. Zoo hoogen stam een hooge lof toehoort: Van hem die 't al uyt Liefde wezen gaf, Den hooghsten Godt, die zelfs zich in zijn woordt De Liefde noemt, daelt uwe afkomst af. Een yeder deuchd' brengt haren loff steedts met: Maer Liefde is de Konincklijcke Wet. Zonder Liefd' is in den mensche alles krachteloos en doof: Liefde is de ziel en 't leven van de Hoop' en van 't Geloof. Wat Moysis wet Godt-heylighs in haer heeft: Al 't goedt vervat in 't woordt der Prophety: Die na 't gebodt van Christi liefde leeft, Volbrengt het al en noch veel meer daer by. 't Is al volmaeckt wat Godt gebiedt en zet: Maer Liefde is de Konincklijcke Wet. In de Liefd' en is geen vreeze die den mensch in weldoen stuyt; Daer de Liefde is volkomen, moet de vrees ter herten uyt. Door ware Liefd' wordt menigh bloode, koen. Noch angst voor doodt, noch bangheydt voor gebreck (Wanneer hy maer zijn naesten wel magh doen) Verzwackt in 't hert daer Liefd' is, weldoens treck 't Heel Deuchden padt is doorgaens schoon en net: Maer Liefde is de Konincklijcke Wet. 't Is wel zoo, door vrees en poogen doetm' oock goet, doch meest met moeyt: Liefde maeckt dat alle Deuchde, ongezocht, van zelver vloeyt. Daer Liefde is, daer is oock 't hert belust Dat zich maer stof van wel-doen op en doe, Waer 't geenmen doet des ziels begeerte blust Daer wordtm' in 't doen of nooyt of zelfde moe'. 't Is goet al wat Deuchd stijft en zond belet: Maer Liefde is de Konincklijcke Wet. Alle Banden, alle Bonden diemen onder menschen vindt, Zijn vergeefs als ware Liefde d' herten niet te samen bindt Een goet, een bloedt, een standt, een vaderlandt, Een disch, een heer, een bedt, een wet, een dack, (Zonder de Liefd, Volmaecktheydts ware Bandt) Of binden niet, of binden al te zwack. Al 't schoon is schoon; al 't reyne onbesmet: Maer Liefde is de Konincklijcke Wet. Godt is Liefde. door de Liefde heft de slijck zich uyt den slijck, En wordt (zelfs hier op der aerden) Gode naest in aerdt gelijck. Die vasten grondt, door Liefd', in Christo leyt Begrijpt (met alle daders des gebodts) Diept', Hoogte, Breedt' en Lengt der zalicheydt, En wordt vervult met alle volheydt Godts. Wel aen, die uyt den doodt wilt zijn geredt, Volbrengt de Liefd', de Konincklijcke Wet. 