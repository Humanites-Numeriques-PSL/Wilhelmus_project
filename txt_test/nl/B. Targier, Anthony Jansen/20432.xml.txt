 WAeckt nu op ghy doffe sinnen Wilt niet minnen Treurigheydt en flauwe lust, Maer laet varen dese dingen Sonder- -lingen Die de ziel altijdt ontrust. Medecijn sal ick u gheven, In dit leven, Die heel lieflijck is bereyt, Van veel swart en witte noten, Overgoten, Met een sap vol soetigheyt. 't Is een dranckje om te gorg'len, Als de org'len Met de keel door liev wint, 'tGhene maeckt een soet gherommel, En ghedommel, In het oor van diese mint. Droeve herten doet het quelen, Ende spelen: Jae 't verdrijft een swaren gheest, Sonder pijn, of sonder knagen, Alle daghen, 't Is een goet dat haest gheneest. Wilt dan dese konst niet laten, Ofte haten: Maer ghestadigh volghen na, Tot ghy van der aerd' moet scheyden, En verbeyden, 't Hemelsche Halleluja. 