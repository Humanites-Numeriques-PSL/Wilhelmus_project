 GHy die de vrome schimpt en laeckt, Met lasteringh en loghen: En al 'er doen afkeerigh maeckt, Voor aller Menschen ooghen: Bootst nae der PharizeÃ«n aerdt, Die met 'er valsche tonghen: 'tOnnoos'le Lam (gants onbeswaert) Veel leughenen op-dronghen. Ten is geen Geest van Abraham. Noch oock uyt Davids Harte, Maer 't sogh wel, dat uyt Momus quam, 't Gunst zijn bedrogh en parten: Maer die den vromen hier besmaelt, Heeft vaeck in korte stonde De plaegh self op sen hals gehaelt, Die hy den vromen gonde. 't Schijnt sulck, niet voor de Hel en ducht, Als off' er gheen sou wesen, In voeghen hy maer spot en klucht, Met 't geen men dient te vresen: Dies vraeght hy noch nae logen-tael, Noch lasterlijcke dinghen, Maer acht 'et gantsch niet altemael, Wat quaedt men voort kan bringhen. Dies zy den vromen wel ghemoet, En acht niet wie hem lastert: 't Is maer een vuyl en slim ghebroet, Van alle deught verbastert, Dat stadigh op den vromen tiert, Met snorcken, poffen, rasen, En rommentom 'er luyster swiert, Om die heel uyt te blasen. 