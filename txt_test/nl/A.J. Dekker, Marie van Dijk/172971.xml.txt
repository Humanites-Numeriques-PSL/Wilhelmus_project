 En ik passeerde langs die groene weide Met mijne lieve minnaar aan mijn zij, 't Was maar om zijn jeugdig hartje te verblijden. Hij was content, omdat hij was bij mij. Maar toen hij mij die kusjes had gegeven Bevond hij mij al helemaal ontsteld: Hij bezag mij en hij begon te beven, Hij sprak: Schoonlief, het is met ons gedaan. Maar toen dat mijne moeder kwam te weten Dat hij met mij al zo gelachen had, Heeft zij mij vastgepakt en naar de deur gesmeten. Zij sprak: Wel dochter, 'k heb het u allang gezeid. Maar op een keer kwam ik hem te ontmoeten. Ik sprak hem aan met mijn ogen vol getraan: Waar is de tijd dat gij mij viel ter voeten En van uwe woorden nooit meer af zal gaan? Hij sprak: Schoonlief, 'k ben jou allang vergeten En gij, gij zijt allang uit mijn gedacht. Zijt gij bevrucht, gij moet het zelf maar weten, 't Is niet van mij hetgeen dat gij nu draagt. Dus meisjes, voor het allerlaatste, Denk niet lichtzinnig al om dit treurig lied: Neemt uw plezier maar als gij komt te trouwen Zorg dat de bloem altijd in zijn fleur blijft staan. 