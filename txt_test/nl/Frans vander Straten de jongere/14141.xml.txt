 BEminde alle gaer // claer, Hoort al naer dese maer, Wat ons gaet openbaren, Des Heeren heylich woort, Wy moeten voort // met een accoort, Altijt in vrede vergaren, Als kinderen Gods behoort. En laet ons al ghemeyn // reyn, Volghen onsen Capeteyn, Die ons is voor gheganghen, En heeft den wech bereyt, Met swaer arbeyt // hoort dit bescheyt, Wy moeten hem nae ganghen, Souden wy zijn berleyt. En laet ons wesen alder eest // meest, Herbooren in den Gheest, Als Kinderen verheven, Al van der Vader schoon, Die in den throon // bereyt den loon, Die hy zijn volck sal geven, Hier naer des Levens croon. Laet ons hem al met spoet // soet, Loven en dancken goet, Van zijn groote ghenade, Die hy ons heeft ghedaen, Wilt dit verstaen // u wel beraen, Wy moeten vroech en spade, Op zijne weghen gaen. Compt al, t'sy u vertelt // helt, Al die van dorste smelt, Wt liefden wil ick schincken, Den nieuwen Wijn verstaet, Laet af van quaet // en doet mijn raet, Laet ons wel over dincken, Vrienden hoet met ons staet, En of wy mogen sijn // dijn, Oprecht bevonden zijn, Als Kinderen verheven, Die nae des Hetren hees, Wandelen meest // en naer den geest, Als die haer hebben begheven, Al tot des Heeren Feest. Naer de schoone Staet // slaet, Al is hier enghe haer Paet, Wilt doch altijt treden, Met eendracht en accoort, Gaet daer in voort // soo dat behoort, Als Kinderen van vreden, Al na des Heeren woort. Pijnt u eert wort te laet // saet, De Deur noch open staet, Wilt daer inne treden, Al tot der bruyloft feest, Smaect wel den keest // minst ende meest, Als Kinderen van vreden, Al nae des Heeren hees. In dees bruyloft verstaet // saet, Compt eer het wort te laet, Als de deure is toe ghesloten, Den Bruydegom daer in gaet, Die buyten staet // het wort te laet, Al ist dat sy aenstoten, Voor haer en wert gheen raet. Eewichlicke met vreucht // jeucht Sullen wy zijn verheucht, En wy vast tot den ende, Blyven by Godes woort, Gaen daer in voort // so dat behoort, Waer wy ons keren en wenden, Altijt met vrede hoort, t'Recht totter vrede soet // spoet, Want sy is also goet, Godt is een Godt des vreden, Laet ons hem volghen naer, Int openbaer // vrienden al daer, Al met ghehoorsaemheden, Als Kinderen van haer, En laet ons met verstant // hant, Slaen aen den liefden bant, En ons daer vast aen hauwen, Het is het teecken gent, Daermen aen kent // Gods kinderen ient, Laet ons daer vast op bauwen, t'Is een goet fondament, Reyn liefde die't verstaet // saet, Sy't al te boven gaet, Waer liefde wort bevonden, Bedenckt die sonden swaer, Int openbaer // vrienden hier naer, Laet ons tot allen stonden, Wt liefden branden claer. Sterckt ons in uwe Leer // seer, O Vader Godt en Heer, Op dat wy moghen comen, Hier naer in uwen throon, Ontfangen loon, vrienden seer schoon, Op dat wy met de vromen, Ontfangen des levens Croon. Dochterkens jonc en fier // schier, Den soeten tijt is hier, Den Wijnstock staet int bloeyen, Den Fygheboom staet groen, In dit saysoen // Maechdekens koen, Godt die wil hem bespoyen, Met zijnen Dauwe koel. 