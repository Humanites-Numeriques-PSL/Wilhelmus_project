 EEn is alleen // my reen // duyve mijniot, Hier geacht cleen // maer geen, voor mijn so groot Sterck als de doot // is liefde stranck, Ick was ter noot // van minnen cranck, Als Ick u schanck // den dranck // seer excelent, Schoone bruyt jent // bekent // blust mijn verlanck Den ganck te my waerts went. Schoon ongelaect // volmaect // is mijnen man Mijn herte waeckt // en blaeckt // in liefden dan Ghy dochters van Jerusalem, Spreeckt mijn lief an, en segget hem, O lief u stem, seer tem, Maeckt my verheucht, Gheeft my cracht deucht, en Jeucht, Dat ick op clem, niet strem, By u in vreucht. Thoont my dijn, aenschijn, vriendinne goet V borsten zijn, als wijn, liefelijck soet, Der liefden gloet, heeft groot virtuyt, Gheen water vloet, en blust haer uyt Compt uyt dat ruyt, besluyt, Der Leeuwen wreet, Doet aen u Cleet, bereet, Maeckt u Reyn spruyt, mijn bruyt, Vyt liefden heet. Mijn wangen vocht, u socht, ic lief mynaer Och oft'se mocht, ontknocht, van lijden swaer Vry Cussen daer buyten versint, V die eenpaer, mijn siele bemint, Want als dit kint, begint, Te baren wel, De pijne is fel, maer snel, By u troost vint, men int, Cruyse en ghequel, Heft op u hooft, gelooft, mijn woort Idoon Siet dat verdooft, berooft, niemant u croon, In mijnen throon, wert ghebracht, Tis daer soo schoon, van my ghewracht Noyt ooghe en sacht, dus lacht, Inwendich meest, In dit foreest, dat beest, Met zijn gheslacht, en macht, Doch niet en vreest. Mijn bruydegom, mijnrom, zijt ghy altijt Mijn eyghendom, daerom, wort ick benijt, Maer inden strijt, doet my bystant, Breet ende wijt u stercke hant, Men vint int lant, niemant, Ghetrauwe als ghy, Dus blijf ick by u vry, Vast ingheplant, jae want, Twee een zijn wy. Princesse saen, vergaen, sal u verdriet, Want Elcken traen, afdwaen, sal ick u siet, En twijffelt niet maer op my baut, Dat ghy als riet niet en verflaut, Mijn woort aenschaut, betraut, Op my ghepast, Wie u in last // bringhet vast, Quelt of benaut, seer staut, Mijn ooghe aentast. Princelic Heer, wanneer, oordeelt ghy recht Met valsche leer, men seer, teghen my vecht, Elck weder secht, my als ghestoort, Veel listen lecht, die slanghe aenboort, Maer lief u woort, accoort, Is een licht vat, Op mijnen pat, soo dat, Ick deur die poort, ga voort, Binnen die stat, 