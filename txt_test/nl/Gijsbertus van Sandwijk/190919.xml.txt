 Kindren rusten hier naast grijzen; Allen leiden 't leven af. Dwazen sluimren hier naast wijzen, Rusten in het sombre graf. Rusten in het sombre graf. IJdle mensch! waartoe dat slaven, Om wat schatten, aanzien, eer? Hier, hier leeren u de graven, Hoe het al in 't niet verkeer'. Hoe het al in 't niet verkeer'. Krijgsheld! streeft gij naar victorie? Ach, wat zijn uw stoutste da√¢n! IJdel, ijdel is uw glorie; Hier is 't eindperk van uw baan. Hier is 't eindperk van uw baan. Booswicht! gij, die Gods geboden Hebt verbeuzeld en veracht, Beef en sidder bij deez' dooden; Denk, o denk wat lot u wacht! Denk, o denk wat lot u wacht! Vrome menschen! die uw dagen Gode en deugd hebt toegewijd, Hier zult ge eens, van zorg ontslagen, Zalig rusten na den strijd. Zalig rusten na den strijd. Slaapt dan op een bed van rozen Gij, die deugdzaam 't leven liet! De aarde drukt alleen de boozen; Goede menschen drukt zij niet. Goede menschen drukt zij niet. 