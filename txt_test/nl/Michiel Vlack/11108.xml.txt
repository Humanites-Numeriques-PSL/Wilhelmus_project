 Aen liefde doet my dichten wel Een claghelick nieu liedt Want door Cupidos schichten// snel Ben ick in haer ghebiet O fleur van alle wyven, V moet ick dit toe schryven, En laet my niet langh blyven Schoon lief in dit verdriet. Jonckvrou aenhoort mijn claghen// maer En achtet niet als wint Want laes ick moet verdraghen// swaer Dat een soo teeren kint My wel can overwinnen Waer door ick v moet minnen Ja boven die Goddinnen Heb ick v lief besint. Reyn bloem tot gheenen tyden// sal. Ick niet verlaten ou, Oft menigh wilt benyden// al Ick blijf u lief ghetrou, Ick sal oock niet om drayen Alst riet met winden wayen, Als ander die oock sayen Fenijn in Honich bou. Ick wensch in mijn elende// groot Een saecke die ick mis, Dat ghy mijn hert soo kende// bloot Alst u ghetrou wel is, Ick soud' dan oock niet meenen Oft ghy soudt my verleenen Wat vreught wat troost met eenen Dat weet ick wel woorwis. Als ick Princes met smerte// pijn Aensie u wesen fier Soo denck ick dan in't herte// mijn Voorwaer noyt schoonder dier En weet ick hier op aerden, Och dat wy tsamen paerden Ick sou u lief aenvaerden Voor een Princesse hier. 