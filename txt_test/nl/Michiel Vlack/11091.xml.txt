 WT die twee clare lichten V int aenschijn gheplant, Schiet Venus kindt zijn schichten En steecket hert aen brant Alleene// dees Gheen cleene// vrees Aenjoeghen menigh quant Heeft Paris drie Goddinnen In Ida moghen sien, In dees vrouw zijn te winnen De gaven van haer drien Die vryen// van Mijn lyen// can En alle druck verbien. De min meent haer te wesen, Zijn moeder als zy lacht Haer wyse spraeck ghepresen Doet datse Pallas slacht Ick slaeve// cranck Haer braeve// ganck Ver boven Iuno acht. Princes wilt hier op letten En laet dees gaven groot Van wreetheydt niet besmetten Of anders was ick doot Die u// bemint, Niet schu/ besint En helpt hem uyten noot. 