 EEn blomken jent, seer excellent, Staet in mijn hert gheschreven, Gheen man en kent, schoonder present, Gheen liever lief verheven. Gheen meerder vreucht, in dese jeucht Dan lief by lief te wesen, Sy zijn verheucht, in aller deucht, Waer vreucht is wtghelesen. Och oft ick waer, een ure by haer, Ick soude my vermaken, Ick soude daer, claghen dats claer Mijn droeffelicke saken. Prince ghemeen, gheen goet certeen, Sou ick voor haer begheeren, Want sy alleen, en anders gheen, Mach my verjubileren. 