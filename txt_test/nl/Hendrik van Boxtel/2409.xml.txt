 WIe heymelick wil minnen, Die moet seer veel verdraghen, So ick nv moet bekinnen, By nachten en by daghen, Die my sou wel behaghen, En derf icx segghen niet, Certeen ick mocht haer claghen, Sy gaef my troostelicx yet. So Paris na Helene, Verlangde altijts eere, So haeckt mijn hert certeene, Na dat maechdelien teere, Sy is de ick bgeere Boven der werelt goet, Om haer lijd'ick verseere, en lig in Venus gloet. Op haer oochskens cristalich, Die als die robijn blincken, Op haer lippekens coralich, So is alle mijn ghedincken, Creech ick een minnelijck wincken, Eens van haeren persoon, Certeen ick sou haer schincken, Mijn hert daer voor te loon. Ghy jonghe jonghelinghen, Als ghy yemant wilt vrijen, Wilt u so niet bedwinghen, Ghelijck ick doe by tiien, Schaemte die doe mijen, Dus heb ick dit misval, Steltse altijt ter zijen, Want u dat baten sal. 