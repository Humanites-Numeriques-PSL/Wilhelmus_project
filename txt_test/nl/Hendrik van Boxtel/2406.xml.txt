 EEn bloem van vrouwen, min ic in trouwen Mijn herte staet in haer bedwanck, Wou sy aenschouwen, mijn groot benouwen, Ick waer in vreuchden mijn leven lanck. Haer wangskens bloosen, als roode roosen, Had sy gheweest voor Paris present, Al sonder posen, had hy gherosen, Haer voor die schoone Helena jent. Mocht my ghebueren, tot deser uren, Een soet ghesicht van haeren persoon, Al mijn besueren, en sou niet dueren, My docht ick waer in der vreuchden throon. Prince verheven, mijn vreucht mijn leven, Hangt alleen aen heur voorwaer, Sy is ghebleven, int herte gheschreven, God gon dat ick blijf haer shertsen paer. 