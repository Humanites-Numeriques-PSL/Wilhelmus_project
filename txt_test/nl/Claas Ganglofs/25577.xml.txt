 Tort v o Heer mach ic wel droeuich claeghen, In desen daghen, in mijn eelent, Siet hoe sy leggen, die loossen lagen Gaen als die tragen van Godt gewent O Heer Geeft toch in my seyt, Omgort ons met der Liefden bant, Staet an mijn syden, in mijn lijden Laet my niet glijden van vwen handt. Hout my vast Heer, op uwe paden, Heel onbeladen, en niet beureest, Laet my vroech vinden, v grote genaden Wilt my ontladen, van droefheyt meest O Almechtige God die mijn siel geneest Die moet ick clagen mijn lijden swaer, Laet my nz beswijciken noch om kijcken Met Lots huisvrou so daer staet claer. Laet my voort treden, door die woestijne mede, Met Ioshua ende Kaleb vroom, Als is hz water bitter ende Slange bijte wreede, Leyt myn in vreden, naet beloofde Lant De volstandich strijt, die crijcht de croen So dat betuycht des Heren woordt Dus laet ons aenhouwen, met een vast betrouwen, Sonder verflouwen, vrymodich voort. Och Heer der Heeren, wilt my stryden leeren, Al ben ick teere, met rou beuaen, Gerechtige clere, war wel mijn begere Nae uwen leere maeckt my bequaem, Een lidt te syn aen u Lichaem Te wandelen so dat toebehoort Op uwen pade, vroech en spade Te dringen door die enge poort. Die Poort is wyden, die ter Hellen leyt besyden, So die Schriftuer ons claer vermelt, Stelt v ten strijde, laet het swaert niet glijden, Wilt hz quaet mijden, so behoutment felt Want Godt heeft onse haren getelt, Dus vreest doch niet gy cleyn Schaer, Laet ons aencleuen, den Heer verheuen Hy is ons gegeuen tot een Middelaer. Och Vader van weerden, wilt my aenveerden, Ick arm ellendich Creatur Seer broos van aerden, ende cleyn van waerden, Sterckt my O Heer tot alder wr, Myn Vleys dat maeckt myn so suer Dat claech ick v O Vader goet, Wilt mijn aenschouwen, met v Geest bedouwen. En mijn niet onthouwen v ghenaden soet. Wt ghenade, O Heere wilt tot mijn waert keeren, In mijn vorseeren, en tegenspoet, Want wat ick nu lijde, tis om v leere Dus sterct my Here mijn geloue goet Voor valsche leere, my doch behoet, Die daer coemen in een heiligen schijn, Och Heer van machte, bewaert met crachte, Israelsche slachte tot allen tyden. Laet my oprecht treden, als een van uwen Leeden, In uwen seeden, en geboden meest, Als Abraham deden ende Iacob mede In vreemde steden hielden sy haer feest Sy betrouden op v Heer, heel onbevrest En geloofden aen die beloften schoon Dus laet ons nae iagen, vry onverslaegen, Om Godt te behaegen, soo vercrijcht men die Croone. Mijn hert is O Heer, bedrucket bedroeft soo seere, Met sorge en met swaeren last, Tor desser vrede, hoe lang salt noch duiren Dat ick aldus moet truren, sijn des lijdens gast, V hant heeft myn hert angetast, Dit Cruys, dat valt mijn Vleys wat swaer, Treet nz in rechte, met uwen knechte, Bewaert mijn slechte in v waerhz clar. Al moet ick nu gaen doolen inde wouden, Al dinck dat heeft doch sijnen tijt, Waer soude mijn dan moegen onthouden Waer ick o Heer v waerheyt quijt, Dat vleys dat doet my menigen spijt Daer toe die boosen Vyant raet, Och Heer van crachten stuert mijn gedachten, Dat ick met machte mach schuwen quaedt. O, Princelijcke Heer, daer hoch van waerden, Laet my volheerden tot inder doot Hout my in v leeren, dat bid ic v o heer Want dat is mijn begheren, mijn Coninck groot, Met deen Propheet claech ic minen noot, Wilt gy die sonde toe rekenen zwaer So moste wy steruen, v Rijcke deruen, En niet beeruen die blijtschap claer. Hiermede wil ic myn hert tot u gaen wenden, Wt groot ellende, dicht ick dit Liedt Wilt uwen geest, my tot een troster zenden Tot v heef ic mijn henden in dit v’driet Want sonder v o Heer so ist al niet Wat beroemt gy nv, o Aerde en As, Valt den Heer te voete, met Magdalena soete Wast zijne voeten, mz tranen ras, Oorlof hiermede van dese saken Diet liedt ginc maken, was inde proef gestelt Om de waerhz most sy veel droefheyt smaecken, En gaen versaeken, so Christus v’melt Die een vleys met haer was getelt Die was het vleys een sware cruys, Maer den Bruydegom gepresen, Most die Liefste wesen, Soud sy na desen, tot hem comen te huis. 