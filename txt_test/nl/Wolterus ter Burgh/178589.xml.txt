 Oneyndigh Godt! fonteyne van het leven: Die is, en leeft, van, en tot eeuwigheyt: Uyt uwe volheyt, hebt gy ons gegeven, Een levens stroom, bepaelt door uw bereydt. Tot desen dag, verlengt gy onse dagen: Gy hebt ons wel versocht, geleydt, gespaert, Ook uw lankmoedigheyt, heeft ons verdragen, En voor veel quaedts en ongelucks bewaert. Gy hebt O Heer uw goetheyt gunst en zegen, Op ons onwaerdig, rijk’lijck neergestort, Uw vriendelijkheyt toont gy noch aller wegen; ’t Schijnt dat gy ’t weldoen nimmer moede wort. Wy dancken uw, dat gy den tijdt verjaerde, Van die ons is soo lief, en aengenaem; Dat gy het leven tot op heden spaerde, Dit geef ons stof, te loven uwen naem. Vermeerder Heer, den tijdt, en ’s levens jaren, Soo ‘t tot u eer, en zielen beste is, Of soo gy haest ons tot u wilt vergaren, Brengt ons dan maer in ’s hemels erffenis. Doet ons dien korten tijd, dan wel besteden, Door uwe geest ons na uw woord geleyd; En keert ons hert, van sond’en ydelheden, Dan leven wy, in deugd, en heyligheyt. 