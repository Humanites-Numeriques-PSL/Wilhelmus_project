 We groeten U, o Koning, Bij 't roff'len van de trom: We zien als in de woning Als Vader U weêrom, In 't midden Uwer kind'ren, Die juichen bij den klank: Niets moge U, Vader, hind'ren, Leef! leef! en 't Gode dank. Als wij de roffels hooren, Dan dreunt de zege-zang Als 't lied de blijde choren: 't Wilhelmus leve lang! Uit Nassau erf gesproten, Op Neêrlands grond geënt: De naam, de telgen, loten Zijn in ons hart geprent. We zwetsen niet, o Koning! We tarten nooit Euroop', Maar strijden voor de woning Van ons gezin: de hoop, De moed, de trouw der vad'ren, Gods hulp, uw naam, niets meer, Zijn, wat ons ook mogt nad'ren, Ons wachtwoord en onze eer. 