 O Heer hoe sijn v vyanden dus boos met haer pijlen Dat zy v vrienden aldus vernielen Het verwondert my al te zeere Ick had nae geuallen in haer voorspoet Had ick niet ghemaeckt uwe leere Als die werelt raest, en is voorspoedich Soo dragen v vrienden v cruys ootmoedich Als Philippus en Iacobus heden Dese hebben alsoot behoort. Haer Meester nae ghetreden. Christus beriepse, zy volchden hem naer Dese Apostelen dat is claer Sy deden nae zynen wille, Als haer den H. Gheest gegeuen waer Doen saten zy niet stille. Iacobus die minder wort hy gheheeten Tot Ierusalem is hy Bischop gheseten Philippus reysde in Schijten landen Sy leerden beyde Gods woort zeer claer Storuen door die bosen haer handen. Philippus also wy beschreuen vinden Deden zy aen eenen cruyce binden, Met steenen zy hem voorts doot smeten Syn ziel nam God in die hemelsche vreucht Daer die Godloosen niet af en weten. Den heylighen Iacobus de broeder des Heeren Die ginck dagelijckx die Ioden leeren Op datse in Christum souden gelouen Maer hoort hoe dat zy hem hebben geloouen Die daer by hem clommen bouen. Opten tempel dat zy hem brachten En als nae sijn leeringe dat zy trachten Soo ghinghen sy haer gheueinsen Maer dochten hier mede zijn doot Wie zoude sulcke valscheyt peinsen Als zijn woort dede tot haer allen Soo deden zy hem van bouen vallen Met seer lose en prackticke vonden Als of hy van God daer worde gestraft Door zijnen Engel daer toe ghesonden. Dit was zijn loon voor zijn schoone leeren Die wt liefde haer geern dede bekeren Op dat zy niet eeuwich en bedoruen Dus was het eynde van desen man Die aldaer is ghestoruen. Seer heilich was desen Iacob van leuen Den naem vam Iustus worde hem gegeuen Dese ginghen die Godlosen dooden, Hy leerde daer den wech des salicheyts En dit hoorden zy zeer noden. Tot Ierusalem heeft hy eerst Biscop geseten Maer hy wort van bouen afgesmeten Om dat hy haer ghinck verclaeren Dat Iesus haeren Messias was En gheen ander verwachtende waren, Het is nu Mey, alle dinck gaet groyen Al sietmen die werelt aldus woyen Laet ons daer niet op achten Ons lichaem mogen zy brenghen ter doot Maer die ziel zal Godt wel bewachten. Laet ons nu wassen in alle duechden Soo sullen wy oock ontfangen die vreuchden En met die Apostelen ons verblyden Ierusalem is hier na wel gestraft, En sijn eeuwich noch in lijden. 