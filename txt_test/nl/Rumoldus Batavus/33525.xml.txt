 O Adam ghy hebt onse ziele door wont Wie zal hem weer ghenesen maecken Ghy hebt gedaen eerst eenen sondt Die wy noch altesamen smaecken Wy syn besmet in onsen natuir, in onsen natuir Christus die is alle puire God heeft Adam wederom belooft Om dat hy ons allen wilde bevrijen Den duyuel soude hy vertreden het hooft. Abrahams zaedt woude hy ghebenedijen Christus die was Abrahams zaet, was Abrahams zaet Die ons soude af nemen Adams quaet. Met Deuidt maeckte God oock een verbont Hy soude winnen eenen Soone Die op zijnen stoel het zy v condt Soude regneeren in sijnen throone Eewich, ende onendtelijck: onendtelijck Dit en waer gheensins Salomons rijck. Wt Dauidts lenden, en Iessen stam Is onse dese vrucht voorts comen Oock wt Ioachim, ende Annam, Heeft dese bloeme haer wasdom ghenomen Want dese waren wt Dauidts gheslacht, wt Dauidts gheslacht En hebben desen bloem ghebracht. Christus onsen rechter Messias Heeft zijn lichaem wt Maria ontfanghen En om dat in hem gheen smette en was Soo gheloouen wy met verstranghen Dat Godt haer lichaem soo heeft gheclaert, soo heeft gheclaert En altoos voor sonden heeft bewaert. Die H. Kercke, die singt seer stout Van dit Maechdeken wtvercooren Dat sy onder dreck is gheuonden alst gout Iae als een roose, wt eenen dooren Al was den wortel seer beuleckt, seer bevleckt Nochtans was dese vruchte perfeckt. Godt die is almachtich geloouen wy Die ginck het alsoo belieuen, Sijn huyste bewaeren van sonden vry Daer hy negen maenden in wilde blieuen En ontfanghen aldaer wt haeren zaet, wt haren zaet Daer Godt noyt smette in comen laet. Noch doen wy v broeders dese vermaen En wilter toch niet mede sporten, Waer Gods moeder in sonden ontfaen Soo soude haer lichaem mede verrotten Maer wantmen haer lichaem noyt en vont, noyt en vont Dus is zy gheweest altoos sonder sondt. 