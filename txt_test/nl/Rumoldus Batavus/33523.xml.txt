 O Adam wilt v trueren vergeten Laet vaeren v kermen tot deser stont Dat uwe naecomers, die H. Propheten Hebben gheroepen met haren mont. Vanden grooten Propheet, die gesalfde des heeren Die ons allen was belooft. Om Satans rijck te destrueeren En alzoo te vertreden zynen hooft Een vrouwe heeft ons ghebracht tot sonden Ende in den eewighen doot Een vrou isser wederom gheuonden Die ons verlost heeft wt dier noot. Den Septer van Iuda soude niet faelieeren, Tot dat ons Messias quam, Die ginck Iacob al prophenteeren Doen was Herodes wt een ander stam Onder welcken Christus wert gheboren Aldus is die Prophecye vervult Moyses sprack oock langhe te voren Sent toch, die ghy senden sult. Noch gaet dien seluen vertrecken Voor zynen volck een Prophecy Godt sal wt v een propheet verwecken Die zult ghy hooren ghelyck als my. God die doet ons door Dauidt vertrecken Die beschrijft ons nae Gods beuoel, Dat Godt een saedt wt hem sal verwecken Die daer zal sitten op zynen stoel. Den rechten Soone Dauidts soude God senden Soo ons die schrifture seyt, Voort comende wt Dauidts lenden Ende sal regneeren inder eeuwicheyt. Laet ons oock tot Daniël comen Die schr4ijft dat hy heeft gesien, Van een hooghen berch is aldaer genomen Sonder handen eenen stien, Dese was cleyn, maer is ghewassen Tot eenen berch seer groot Dwelckmen op niemant als Christum can passen Wiens naem is in al die werelt bloodt. Noch zoo comt desen Daniel spreecken Van dese menschen zoon die comen most Nae den tijt van t’seuentich weecken Dan souden wy te recht worden verlost Ezechiel die sach een poorte gheslooten Maer den Coninck die ginck daer door Vanden tempel is Gods water geuloten Gods gratie quam ons menschen voor. Godt den hemelschen Vader van bouen Heeft hem ouer ons ontfermt, Die hy Adam en Abraham ginck belouen En alle ouden om hebben ghekermt. Och of ghy die hemelen toch wout scheuren Riep Esaias met een accoort, Och mochte ons dat toch eens ghebueren Dat ons verlosser wilde comen voort Laet die hemelen van bouen douwen En laet regueren die wolcken hooch Den rechtuerdigen, riepen den ouwen T’sauonts, ende des morgens vroech. Laet die aerde mede gaen open, En brenghen den Salichmaecker voort Nu soo is dit haer langhe roepen Van Godt den hemelschen vader verhoort. Alzo lief hadt Godt ons sondige menschen Dat hy syn eenighen Soone gaf, Daer alle Propheeten om ginghen wenschen Om op hem te nemen onsen staf. Godt heeft ghenuchte met ons te wesen Hy is onsen Emanuel, Daer wy by alle Propheten af lesen Die heeft hem becleedt met onsen vel. Met vleysch, ende met baanderen meden Is hy gheworden ghelyck als wy, Behaluen sonde die hy noyt en deden Want daer af zoo was hy vry Laet ons desen Coninck met waerdicheden Wellecom heten in deser tijt, Soo die van Ierusalem eens deden Wellecom Soons Dauidts ghebenedyt. 