 Ghy ionghe iuecht waeckt op in tijt Siet wel toe dat ghy niet ydel en sijt Maer dient den Heer de wijle ghy muecht Want nae het goet zo volcht die vruecht Maer wie het vlees hieral zyn lusten dpet Weet dat die hier naemaels lyden moet. Iohannes die was den heylichsten man Daermen oyt af hoorde, ofte lesen can Dese verloor zyn leuen, en is berooft Door ydelheyt van zyn heylighe hooft Want Archelaus, Herodis stout Die had zyn broeders huysvrouw ghetrout Ons heeft Iohannes hem niet geschaemt Hy sprack, weet dattet v niet en betaemt, Dat muecht hebben ws broeders vroom Waerom dat ick oock segghe v, Scheydt v van haer, ende betert v hier Of ghy sult branden in het helsche vier. Al deed Herodes veel nae Iohannes raedt Nochtans hy heeft dit vermaen versmaet Want Herodias de boose vrouwe snoot Iohannes straffe haer zeer verdroot Hierom sy heeft quaet op hem bedacht Maer heeft haeren tijt zeer wel verwacht Dus ist ghebuert ouer eenen wijl Dat herodes een grooten weerschap hij Want hy eerde den dach van zijnder geboort Diemen met recht te beschreyen hoort Als hy nu was vrolyck vanden wijn Herodias docht het nu haren tijt te syn. Sy zonde haer docghter met een schoon gelans By al dese Heeren met een amoruesen dans Dit heeft haer allen zoo zeer behaecht, Dat Herodis daer beloofde dese maecht Door eenen eedt gaf hy haer autentlyck Al waert die helft van zynen rijck Dese dochter ginck tot haren meer Doen wast den tijt voor desen bosen heer Zy sprack, gaet tot mynen man En eyscht het hooft al van sint Ian Sy sprack ghy hebt my iet belooft Dus gheeft my terstont Iohannes hooft Herodes die scheen doen al wat bedroeft Want hy was als een vos vol van geboeft En om dat hy zijn woort moeste staen Soo dede hy Iohannes zijn hooft afslaen Die bose vrouwe heeft dit hooft gehaelt En door staek die tonghe met eenen naelt. O ghy knapen, en maechden ionck van iuecht Schout het dansen dwelck niet en duecht Oock alle lichtveerdich wesen, ende ganck Want het is voor Godt eenen vuylen stanck Dese boosen hadden noch een quade endt, Want sy zijn noch ghestoruen in groot ellendt. 