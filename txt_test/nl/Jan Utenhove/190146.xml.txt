 DOe bystand Heer, t’is groot tyd nv ter stonden Want der heyli-ghen hebben wy ghebreck, Onder de menschen werden gheen beuonden Die daer trauw syn van herten, end oprecht, Een yeder spreeckt niet dan bedriegheryen End lueghnen mit syn naesten allesins, Syn lippen doen doch anders niet dan vleyen, De mond spreeckt eens, het hert denckt andersins, De Heer snydɇ af alle lippen die vleyen, End de tong hoogh-romigh, sy segghen vry Door onß tonghen sullen wy ons verbreyen, Onß lippɇ is vry, wie sal onß meester syn? Om den mistroot der bedruckten end t’suchten Der armen spreeckt die Heer, ick sal opstaen. End van den ton-ghen diese doen versuchten Se verlossen, end daervan gants ontslaen. S’Heeren woorden syn, na der rechter węrden, Reyne woorden ghelyck siluer te mael Dat daer ghesuy-uert is fyn vander ęrden, Ia dat reyn is ghesuyuert seuenmael Dyn trauwɇ houd, Heer, end van desen geslachte Ghenadelick vry ons in eewigheyt, De boosen gaen omhęr na dat in maghte Ghestelt werden de boosten ouer breyd. 