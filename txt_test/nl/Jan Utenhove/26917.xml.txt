 GHelooft sy de Heer God van Israel, Die daer besocht heeft wel, End heeft synen volcke fyn toeghestaen, End verlossing ghedaen. End heeft ons op-ghericht end toebereyt Den hoorn der saligheyt, In den huyse Dauids des knechten syn, Mit vroeylicken aenschyn. So hy daer heeft ghesproken end verkondt Duydelick, door den mond Syner heylghen Propheten, so men leest, Die voortyds syn gheweest: Naemlick dat wy van onß vyanden fyn, Behouden souden syn, End van aller hand, die aen alle syn, Ons draghen haet end nyd Om mit onsen vadern voor eewigheyt Te doen bernhertigheyt, End te wesen syns heylighen verbonds Ghedachtigh op der stond. Om t’selue welck hy, die daer eewigh leeft, Mit eed ghesworen heeft, Tot Abraha-men onsen vader frisch Ons te gheuen ghewiß. Op dat wy van onser vyanden hand Verlost aen allen kant, Hem dienden vry, na synen goeden wil, Oock sonder vreese stil: Al voor hem, in alderley heyligheyt, Ende gherechtigheyt, Alle de daghen onses leuens langk, Buyten eenigh bedwangk. End du kind, du salt d’Alderhooghsten fyn Propheet gheheeten syn, Want du salt voor s’Heeren aenschyn gaen, dat Du syn weghen maeckst plat. Om te gheuen kentschap der saligheyt Synen volckɇ ouer breyd, Ia quytlatinghe syner-sonden al, Op desen ęrdschen dal. Door die hertgrond-licke bermhertigheyt Onses Gods vol goedheyt, Waermit ons heeft besocht die Opgangk groot, Wt der hooghden in nood. Op dat hy ver-schyne die in duysterheyt Sitten, end in s’doods leyd, Om onß voeten te beschicken alwegh Fyn op des vredes wegh. 