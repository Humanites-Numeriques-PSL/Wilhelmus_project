 GOd is ghestaen in der saemlingh’ Der grootmaghtighen, Om een oprecht richter te syn, Aller richteren, Hoe langh sult ghy richten onrecht, End gunstigh den boosen wesen? Beschęrmt doch die aerme lien, End oock de weesen, Dien gheweld end onrecht gheschien, Daer voor sy vreesen. Den die daer in ellenden syn, Doet recht in uwen oordeelen. Des ellendighs end aerems volcks Die verdruckt werden, Laett v eenmael ęrbarmen doch, End redtse op ęrden Wt der hand der godloosen sterck So wil ick uwer ontfęrmen. Sy weten niet, sy verstaen niets In duysternissen Wandelen sy, dies vol verdriets End ęrghernissen, Werdt d’ęrdryck, door huer regiment, Ia t’rechtɇ oordeel gants veruallet. Ghy syt goden, heb ick gheseyt, My ghlyck, mit namen, Soons des Alderhooghsten ghy syt Doch alle t’samen Ghy sult stęruen, als andre doen, Vallendɇ als der Vorsten eene. Sta op, o God, richt du dęrdryck, In desen stande, Na dat de richters onrechtlyck, Richten, mit schande, Want allɇ Heydens komen dy toe, Als dyn ęrfdeel alle weghen. 