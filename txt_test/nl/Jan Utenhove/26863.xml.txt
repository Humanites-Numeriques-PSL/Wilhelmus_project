 TOoren dy niet so du in desen leuen De boosen siest dickmael in spoedigheyt, Benyd niet den die sick tot booß begheuen: Want sy sullen stracks veruallen tot leyd, Euen als hoy werden sy afghehauwen, End als groen gras verwelckert ouer breyd. Betrauw den Heer, end daertoe doe goed ghęren So salt du dat ęrdryck bewonen fyn, Du salt dy oock wel sekerlick ghenęren: In den Heere sal dyn belusting syn, End hy sal dy, na dyns herten beghęren, Wat du behoufst gheuen mit blydɇ aenschyn Leg op den Heer vry alle dyne weghen, Betrauw hem vast, end na den wensche dyn Hy sal dynen wil volbringhen te deghen, Dyn gherechtheyt sal hy al sonneschyn Stellen, end dyn billickheyt doen verschynen Als de middagh, in synen klaren schyn. Wacht op den Heer, voer in stilheyt dyn leuen, Bedrouf dy niet ouer den grooten spoed Der menschen, die sick tot boosheyt begheven, Laet dynen too-ren bedwyngh dynen moed, Dynen yeuer laet dy niet so beweghen, Dat du dat booß, na huer exempel, doet. Want de boosen sullen wtgheroeyt werden, Die auer op den Heere duldigh staen, Sullen besit-ten de volheyt der ęrden: De godloose sal so haestlick vergaen, Dat, so du syn plaetß willest ondersoucken, Daer werdt gaer niets voor handen op de baen. Męr dat ęrdryck de sachtmoedighen sullen Besitten vry, end buyten alle nood, In vrede goed, sick mit vrueghde veruullen, De godloose sal wel aenslaghen groot Teghen den ghe-rechten doen end aenwenden, Oock ouer hem knersen de tanden blood. Męr God de Heer belacht hem t’syner schanden, Want hy kan sien mit synen ooghen schoon, Dat de dagh syns veruallens is voor handen, De godloosen trecken wt huer swęrd koen End spannen hue-ren boogh teghen d’ellenden End soucken die daer recht leuen te doon. Męr huer swęrd sal ghewiß huer eyghen herte Doorgaen, hoe loos end listigh sy oock syn, End huer boogh sal ontween ghebroken werden. Dat weynighe dat daer besittet fyn De gherechtɇ, is beter dan de grootɇ hauen Der godloosen, mit hueren hooghen schyn. Want de armen end de kracht der godloosen, Sullen werden ghebroken, męr die Heer Sal de vromen hoeden onder de boosen, Oock weet hy, door syn vaderlickheyt teer, De bequame tyd der, die vroomlick leuen. End huer ęrf blyft eewlick in allen keer Sy sullen niet in booser tyd tot schanden Komen, end sy sullen sick syn versaen, Wanneer daer sal honghernood syn voorhanden De godloosen auer sullen vergaen, Gods vyanden sullen oock gheslacht werden, Als lammeruet, als roock verswinden saen: <h>De booßdader ontleent, end niet betalet, Męr de vrome bewyst bermhertigheyt: Waermit hy steets synen naesten onthalet, Want die daer staen in Godes gunstigheyt, Sullen d’ęrdryck vry besitten mit vrueghden, Syn verulouckten sullen vallen tot leyd. De ganghen des vroomen beleydt die Heere, Den seluen doendɇ altyd goed onderstand, End syns leuens handel gheualt hem seere, So hy sick van vallen niet myden kan, Hy darf gheenßins vreesen voor onderblyuen, Want God die houdt hem stedes by der hand. Ick bin geweest iongk, end bin oud gheworden Heb den ghrechten niet verlaten ghesien, Noch syn saed na brood soucken t’allen oorden, Doch bewyst hy weldaed aen allen lien, Gheeft end leent-wt, doch rycklick oueruloeyen Syn nakomers alweghe kan men sien. Wyck van dat quaed end doe goed sonder myden, End de Heer sal dy de ghenade doen, Dat du blyven salt oock t’eewighen tyden, Want hy verlaett gheenßins die daer weldoen So lieft hy t’recht, end salsɇ eewlick bewaren, Męr der boosen saed sal gantslick vergaen. De gherechten sullen dat ęrdryck schoone Besitten vry, als huer ęrfuɇ on verdriet, End daerin oock eewelicken fyn woonen, Des gherechten mond spreeckt doch anders niet Dan wysheyt klaer, end syn tongh alleweghe Spreeckt niet dan dat recht is, mit alle vliet. Want syns Gods Wet in syn herte berustet, Derhaluen sal syn voet stantvastigh syn, Wat wegh dat hem t’aenuęrden emmer lustet. De godloose mit all dat wesen syn, Den gherechten bespyet alleweghen, Om te brenghen hem in des doodes pyn. Męr God sal hem niet laten in syn handen, Noch laten om eenigher boosheyt wil, Hem door t’ghericht verwinnen t’syner schanden, Hoop op God, op synen wegh wachten wil, End hy sal dy verheffen op der ęrden, Du salt oock sien der boosen verdęrf stil. Ick heb ghesien den boosen sick stęrck draghen, Opwassendɇ in groenheyt seer hoogh end breyd, Euen als een lauwerboom wtgheslaghen, Daerna voorby gaende mit haestigheyt, Was hy daer niet meer, ick sochtɇ hem mit vliete, Męr kondɇ hem niet vinden na den afscheyd. Wil een oprecht wesen alwegh aenuęrden Sampt billickheyt, so wat du werdst bestaen, Want vrede sal sulcken mensche ghewerden, De misdaders sullen te gronde gaen, End d’eynde der godloosen sal doch wesen, Dat sy sullen seer iammerlick vergaen. Der ghrechten heyl is van God te verbeyden, Hy sal hen syn huere beschęrmer groot. End huer stęrckheyt in tyd der teghenheyden, Hy salsɇ helpen, end verlossen in nood Van den boosen, end salse fyn bewaren, Om dat sy op hem betraut hebben blood. 