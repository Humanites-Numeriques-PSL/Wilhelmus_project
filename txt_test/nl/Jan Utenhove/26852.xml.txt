 MYn siel heff ick tot dy, Heere, Myn Heere, ick hopɇ op dy fyn, Dat ick niet com tot oneere, Ter vrueghd der vyanden myn. Want beschaemt sal doch niet syn So wie syn hopɇ op dy staket, Męr wel, die den seluen pyn End druck andoet on oorsake. O Heer, will my dyne weghen Ghenadelick maken kond, Onderwyß my recht te deghen Oock dyner voetpaden grond. Leyd my in de waerheyt reyn, End leer my, O Grootgheachtde, Want du myns heyls God alleyn Bist, daer ick daeghlicks op wachte, Wil doch fyn ghedachtigh wesen Heer, dyner bermhertigheyt, End dyner goedheyt ghepresen, Die du bruyckst van eewigheyt. Myner ionckheyt sonden niet Ghedenck, noch myner misdaden, Sy mynr ghedachtigh mit vliet, Na dyn goedheyt end ghenaden. Die Heer is goed bouen maten End gherecht in alle doen, Daerom voert hy de verlaten Sondaers op de rechte baen. Den sachtmoedighen maeckt hy Dat hy een vroom leuen leyde, End den seluen leert hy vry Synen wegh, oock mit bescheyde. Enckel waerhyt end ghenade Alle s’Heeren weghen syn, Den die houden vrough end spade Syn bond end tuyghnissen fyn. O Heer God, om dyns naems wil Vergheef my (bid ick) myn sonde Die ick ghdaen heb mit moedwil, Want sy werdt seer groot beuonden. So wie den Heere voor ooghen Sal hebben in desen dal, Hy sal hem opentlick tooghen Wat wegh hy verkiesen sal. Hy sal schoon in rusten syn, Mit dat synɇ, in desen leuen, Syn saed sal tot ęrfue fyn D’ęrd besitten daer beneuen. Die Heer wilt schoon openbaren Syn verborghentheyden den, Die in synder vreeß voortuaren End maeckt kond syn bond tot hen. Myn ooghen in allen keer Syn tot den Heere ghewendet, Want myn voeten, so-wanneer Sy verstrickt syn, hy ontwendet. Wend dy doch tot my, O Heere, End wil my ghenadigh syn. Want ick bin bekommert seere End bin in den druckɇ allein. Want myns herten angsten groot Die groeyen so langks so meere, Bring my dan wt deser nood Door dyne ghenaden teere. Sie aen myn druckighe sake End d’iammer dat my aenkleeft, End all myn sond, die d’oorsake Hiervan is, doch my vergheef. Heb op myn vyanden męrck Die daer syn groot in ghetale, Die oock mit hate seer stęrck My haten alle te male, Hoed myn siel end wil my vryden, Dat ick niet werde beschaemt, Want ick betrauwɇ, in dit lyden Heer, op dy, alsoo’t betaemt. Redelickheyt houde my End recht, want ick op dy wachte, O God, maeck Israel vry Van all synen druckɇ onsachte. 