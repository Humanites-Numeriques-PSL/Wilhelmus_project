 KOmt, laett ons vroo den Heere syn, End der rotsɇ onses heyls iuechen, Laett ons, voor hem, danck seggen fyn, End ons, mit lofsangk, verheughen, Want de Heer ghewiß Een recht groot God is, Voor een Koningk groot Is hy oock bekent blood, Ia grooter dan alle goden. In wiens hand d’ęrdediepten syn, Daertoe de spitsen der bęrghen, Wiens d’Meer is, door hem ghemaeckt fyn, End t’drooghe synr handen węrcken. Nv ghelyck welaen, Komt latet ons gaen, Hem aenbidden fyn, End buyghen onse knyen, Voor den Heeren onsen Schepper. Want hy is onse God end Heer, Wy auer t’volck syner weyden, End syner hand het kudde teer, Welck hy seker kan gheleyden. So ghy huyden hoort Syn stem, verhardt voort Vwɇ herten doch niet, So in Meriba is ghschiedt, Ten proufdaghe in der woestyne. Waer uw vaders my versocht han, Beprouft end ghesien myn daden, Ick heb ghehad viertigh iaer langh, Aen dit gheslacht een mishaghen. So dat ick sey bald, Dit volck seere dwaelt, T’kent niet mynen wegh, Dies ick ghesworen heb, Dat’t in myn ryck niet sal komen. 