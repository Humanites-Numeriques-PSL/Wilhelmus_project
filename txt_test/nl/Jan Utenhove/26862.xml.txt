 DE boosheyt der godloosen my Betuyght in mynen herten, Dat gheen godsvreese by hem sy, Hy kan gheen goed beherten. Want hy sick vro In d’booß romt so, Datmen hem gants moet haten, Daertoe ghewiß Niet dan quaed is, End bedrogh syn monds praten. Hy wilt gheen leering nemen aen, Om syn leuen te dwinghen, Hy tracht in syn bedde voortaen Snoodigheyt te volbringhen. End lieft onslecht Den wegh onrecht, Dien hy betreett te deghen, Mit hertɇ end daed Haett hy gheen quaed, Den goedɇ altyd enteghen. O Heer, dyn goedigheyt ghyeraeckt Oock tot den hemel schoone, End dyn waerheyt de wolcken raeckt, Ia ook des hemels throone, Dyn gherechtheyt Werdt ouer breyd, Als Gods bęrghen beuonden. Dyn daden fyn Te achten syn, Euen als diepɇ afgronden. Du behoudst, Heer, seer voorsichtbaer Den menschɇ end oock de beesten, Ach hoe is dyn goedheyt costbaer Tot ghenen aldermeesten Die daer steets vry Betrauwen dy, End in dynr vlęrcken schadu: Si sullen sich Van dyns huyß frisch Oueruloeden versaden. Du saltse bedrencken ghewiß Van dynr wellusten beken, D’oorsprongk des leuens by dy is, Wy sien klaer (fyn aensteken) In dyn licht, Heer, Dyn goedheyt teer Wend tot den die dy kennen, De ghrechtheyt dyn Wil tot den fyn, Die rechthertigh syn, wennen. Dat my gheenßins ghenaken doch Der hoouęrdighen voeten, Dat der godloosen handen oock My van myn plaetß niet stooten. Die daer boos doen, Hoe stęrck end koen, Sullen ghewislick vallen: End door aenstoot Gheuallen blood, Sullen blyuen veruallen. 