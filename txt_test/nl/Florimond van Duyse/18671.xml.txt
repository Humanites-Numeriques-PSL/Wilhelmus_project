 't Was op een witten donderdag als Heer Jesus aan tafel was, met zijn twaalf apostelen al in het laatste avondmaal. Heer Jesus brak er het broodje, en Maria die schonk er den wijn: ‘en hij zit hier aan mijn tafel, die mijn verrader zal zijn.’ En hoe sprak er den valsche Judas: ‘Heer Jesus, die ben ik niet’. En hoe sprak er de zoete naam Jesus: ‘mijn vriend, ik en zegge dat niet.’ Heer Jesus is 's morgens vroeg opgestaan en hij is naar het hofken gegaan, en wat zag hij al op zijne baan? die felle Jode daar staan. Hij sprak: ‘Wel Jode, wel Jode? ‘wat doet gij zoo vroeg op de baan?’ - ‘En wij zoeken den zoeten naam Jesus.’ - ‘Wel ik ben er de zelfde man.’ Zij hebben Heer Jesus genomen, gebonden aan armen en knie'n, en zij hebben hem zoo vreeslijk gegeeseld, en Maria die moeste dat zien. Maria die sprak er met tranen: ‘wat heeft er mijn Zoon u misdaan? bindt er mij aan een helzen kolomme, en laet er den Zone Gods gaan.’ U binden wij aan geen kolomme en uwen zoon laten wij niet gaan. Uw zoon moet morgen sterven: de goede vrijdag is daar. 