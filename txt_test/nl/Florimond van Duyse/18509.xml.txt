 Sterren, zonnelicht, planeten, nooit en was uw glans zoo klaar, o! wat hemelsche secreten brengt men hier in 't openbaar! Hoort gij niet Messias zuchten? Hoort gij niet een droeve stem? Ongenuchten, zware zuchten, in den stal van Bethlehem! Als de zonne was verschoven als men geen gewoel meer zag, noch in velden, weiden, hoven en alles in ruste lag; Als men niet meer vond de dieren, als het was te middernacht, als elk ophield van te zwieren, wierd Messias voortgebracht. Nu komen d' herders verkonden dat den Heere van 't heelal tot uitboeting onzer zonden, ligt in eenen armen stal, Waar hij reeds om ons te laven bitter droeve tranen schreidt, en hem aanstelt tot een slave, tot ons heil en zaligheid. 