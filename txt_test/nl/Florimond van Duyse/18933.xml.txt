 Wat zang, wat klang van d'engelsche schaeren komen de herderkens heden verklaeren, van dezen nacht zoo lang verwacht, dat van een maget nu is voortgebragt een teeder kind uyt duyzend verkooren; dat van Maria nu is gebooren in eenen stal, den God van al, die ons komt zoeken in arme doeken, tot boeten Adams ellendigen val. Pierken en Klaeyken, Hansken en Thoontjen, Maeyken en Anneke, Lynk en haer zoontjen, en Anthonet, met Lizabeth kwamen naer 't stalleken kuysch ende net. Theunen sprak eerst met zyn botte kaeken: ‘zoo m'ons bedriegt wat zullen wy maeken?’ Lynken zey gouw: ‘o gy rabouw, al zyn de vroukens wat licht van gelove, wilt gy niet komen, blyft op uw getouw.’ G'heel het gezelschap vol vreugd en vrede, d'een had een trommel of moeselken mede, d'een had een luyth, d'ander een fluyt, kwamen ten lesten op 't stalleken uyt, en hebben daer, naer 's engels verkonden, Jesus, Maria en Joseph gevonden; een kind op hooy en weynig strooy, den aldermeesten, beademt door beesten, lag in een kribb' in die schaepwachterkooy. Door 't liefde vier hun hertje dat brande, want elk kwaem offeren zyn offerhande; met boter, zaen, kaes, melk en graen, honing en eyers, was elk op de baen; Pierken liep voor met Hansken, zyn broerken, en hy riep: ‘kom ras, vaerken en moerken;’ zy sprongen wat; wat vreugd is dat! G'heel het gezelschap was over van vreugden, terwyl de liefd' al hun hertjens omvat. Elk lag zyn giftjens neder ter aerden voor den oodmoedigen Jesus vol waerden, op hun fatsoen, en even koen, zoo als ons boertjens nu nog zouden doen. Met eenen hoorden zy 't kindeken kermen, Maria nam 't uyt de kribb' in haer ermen; elk riep met een, zoo groot als kleen: ‘mogten wy geven dat kindeken een zoentje, wat groote blydschap voor ons in 't gemeen.’ Men hoord' op velden en op de straeten al d'herders tegen malkanderen praeten: ‘tot een present laet ons zeer jent spelen hier elk op zyn instrument ter eeren van het kindeken teere; laet ons met vreugden dan huysewaert keeren.’ 't Moeselken gonk, 't fluytjen dat klonk: ‘wy hebben onzen Messias gevonden.’ Lisabeth danste, t'wyl Pierken opspronk. 