 Trueren alle die willen, mijn trueren is ghedaen, ick heb van Ihesum, minen lieve, so goeden troost ontfaen. Hi was verbolghen seere, God danck this al ghedaen; hi wil met grooter eere ons arme sondaren ontfaen. Wij loven sinen name om al dat groote goet; het is ons seer bequame, dat hi ons altijt doet. Maer dat hi noch doen sal, dat wert dat beste deel; dat is ons een goet gheval, hi wert ons al gheheel. Na deser tijt ghegeven in eewigher sekerheyt, daer tos dat eewighe leven, dat heeft hi selve gheseyt. 