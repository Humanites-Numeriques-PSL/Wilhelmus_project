 Op eenen Driekoningenavond, op eenen Driekoningendag, daar vonden wij Maria Magdalena al op Heer Jesus graf. ‘Staget op, Maria Magdalena, staget op van uw bittre dood; uw zondekens zijn al vergeven al waren ze nog zoo groot.’ Naar de kerke zullen wij treden, en wat zagen wij daar al aan? Heer Jesus met zijn vijf bloedige wonden aan het kruisken genageld staan. En zijn voetjes lagen gebonden en zijn handjes die lagen op hout; een scherpe doornen kroontje op Jesus' hoofd gedouwd. Wij eten van Jesus broodken en wij schenken van Maria den wijn, en wij spelen op een vierkante orgel, ons geloof zal Christus zijn. 