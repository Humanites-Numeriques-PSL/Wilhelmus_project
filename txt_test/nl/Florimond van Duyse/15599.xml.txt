 Daer was een edel Paltzgravin, den Graef die stond in haren zin; maer die haer deugd benyde, was Golo die, uyt geile min, haer meende te verleyden. Na veel geweld en tegenstand, gaf z' hem een kaekslag van haer hand; doen wierd zyn bloed ontsteken; hy sprak: ‘dees onverdraegbaer schand, ik zweer, ik zal die wreken.’ Twee snoode dienaren van 't hof verleyde hy en dat zoo grof, om de Gravin te schenden, haer deugd, haer trouw, haer eer en lof te brengen in ellenden. Daer kwam eenen edelman in; zy leyden hem by de Gravin, in de salet geweken; daer Golo, boos en dol van zin, heeft dezen held doorsteken. Hy riep getuygen kleyn en groot, en sprak: ‘ik stak dien booswicht dood, daer ik hem heb bevonden met de edele Gravinne snood in trouwelooze zonden.’ Hy schreef den Graef een brief vol rouw, dat zyn huysvrouw de echte trouw verlaten had vol schande. Dan kwam den Graef van 't leger gouw, en wou zyn hof verbranden. ‘Neen,’ sprak hy voort, ‘ten kan niet zyn. 't en is misschien maer valschen schyn, door Golo's boos pratyken.’ Daerop sprak Golo g'heel vileyn: ‘ik zal het u doen blyken.’ Hy had een toov'res omgekocht en heeft die by den Graef gebrogt, die daer hem kenbaer maekte hoe de Gravin, tot schand van 't hof, deed grouwelyke zaken. De toovery den Graef verblind: hy deed zyn vrouw, met haer kleyn kind, naer eenen bosch toe leyden. Hy sprak: ‘myn dienaers, g'heel gezwind, vermoord haer aen een zyde.’ Maer ziet hoe God haer deugd bemind; de knechten spraken g'heel gezwin: ‘mevrouw, en wilt niet beven! blyft hier in 't bosch met uw kleyn kind: wy schenken u het leven.’ Toen docht den Graef: myn vrouw is dood; maer de Gravin, vol druk en nood, scheen in het bosch te sterven, met haer kleyn kindje in den schoot; zy kuste 't menigwerven. Zy riep: ‘ach! God, wilt my bystaen, of myn kind moet van dorst vergaen, myn borsten die verdroogen; ik heb geen zog om 't te verzaên, o Heer! heb toch meêdoogen.’ Onder een boom leyd zy het neêr; haer hert verging van droefheyd zeer, mits zy niet kon verwerven; zy zeyde: ‘adieu! myn kindje teêr: ik kan u niet zien sterven.’ De eng'len kwamen uyt de locht, hebben haer een bly maer gebrogt: ‘Gravinne, wilt opreyzen, uw kind wordt van een hert bezocht, die 't met zyn melk zal spyzen.’ Zy dankte God met groot eerweerd, en ging by desen wilden hert, waeraen haer kind nog zuygde; zy kuste 't beestje onverveerd, voor hem z' haer nederbuygde. Als haer kind zyn lust had voldaen, zy sprak het beestje nog eens aen: ‘ach! liefste beestje schoone, wyst ons een hol om in te gaen, waer wy te saêm gaen woonen.’ Den hert ging voort; zy volgde naer, in eenen kuyl zonder gevaer, zy loofde God vol waerde; zy aten wortels met malkaêr en kruyden van der aerde. Het was op eenen avond laet, den Graef met Golo, zonder baet, gingen van Drogan spreken, den edelman, die hy, met smaed, zoo schandig had doorsteken. Maer, ziet! terstond het hof van Trier scheen te vergaen in vlam en vier, met felle donderslagen; toen kwam den geest van Drogan hier. Zy vreesden voor Gods plagen. Den geest die wenkte met zyn hand, en leyd den Graef aen eenen kant daer zyn doodsbeenders lagen; den graef viel neder in het zand, hy riep: ‘ik word verslagen.’ Den geest verdween met groot getier, met donder en met bliksemvier, den Graef lag in onmagte; daer kwam den edeldom, nae manier, zyn droef onheyl verzachten. Maer God die 't al regtveerdig doet, die zal hun trots en hoog gemoed in eenen dal doen zinken; en de Gravinn' haer deugden goed in held'ren glans doen blinken. Als de Gravin nu zeven jaer, met haren zoon in 't bosch te gaêr, den Heere had gebeden, toen toonde God in 't openbaer haer deugd en zuyverheden. Terwyl de Graef was op de jagt, werd hem van Trier een brief gebragt, al door eenen expresse; hoe daer verbrand was met beklagt eene oude tooveresse. Zy had al stervende beleyd, dat zy door Golo aengeleyd, den Graef hadde bedrogen; het kwaed van de Gravin gezeyd was al te mael gelogen. Den Graef die schoot in gramschap groot, hy stak desen verrader dood, en d' ander twee gevangen; tot Trier voor 't hof met schande groot hebben z' hun loon ontfangen. Met ossen van malkaer gerukt, die de Gravin hadden verdrukt. Verraders wilt hier uyt leeren hoe het verraed altyd mislukt door straffe van den Heere. Den Graef verging in tranen zeer, hy riep: ‘ontfermt u myner, Heer, ik heb myn vrouw doen sterven, myn eygen zoon, myn kindje teêr: waer zal ik troost verwerven?’ Maer God verhoorde zyn geklagt: terwyl den Graef was op de jagt, den edeldom afgeweken, hy zag zyn zoontje onverwacht; zyn hert docht hem te breken. Hy liep hem na, terwyl hy vlugt, by zyn moeder vol ongenugt, in haren kuyl van binnen. Zy sprak: ‘wat hoor ik voor gerugt: wat zal ik gaen beginnen?’ Den edelen Graef riep overluyd: ‘ach! waerde vrouw, ach! komt eens uyt, uyt uwen kuyl van binnen; ik hoor het aen uw zoet geluyd, gy zyt de Palzgravinne.’ - ‘Ik ben te naekt; het doet my leed, anders ik was hiertoe gereed, by u, myn Graef, te treden.’ Hy sprak: ‘daer is myn jagerskleed, bedekt daer meê uw leden.’ Zy kwam te voorschyn met haer kind, het beestje volgde g'heel gezwind, waeraen het had gezogen. Hy sprak: ‘o God! 't is onverdiend, dat gy my wilt gedoogen.’ Hy viel ter aerde voor haer neêr; hy sprak: ‘myn liefste, uit liefde teêr, wilt myn misdaed vergeven.’ Zy sprak: ‘sta op, myn Graef, myn heer! gy hebt my nooyt misdreven.’ ‘Zie hier ons zoontje voor u staen.’ Hy zag hem alzoo minzaem aen, hy kuste hem aen zyn wangen: ‘kom, lief, laet ons naer 't hof toe gaen, wat doen wy hier zoo lange?’ Hy stak zyn trompet in 't bosch, waer in zyn magt veranderde bly van zin, en kwamen hun straks tegen. Zy wenschten aen de Palzgravin veel heyl, geluk en zegen. Nooyt blyder dag heeft Trier gehad: geheel het hof, geheel de stad waren verblyd zoo zeere. Den Graef zyn min en trouw hervat. Looft God den Heer der Heeren! In de bosschagie in het woud hebben zy een kapel gebouwd; tot eeuwige memorie blinkt Genoveva in het goud. Dit is eene ware historie. 