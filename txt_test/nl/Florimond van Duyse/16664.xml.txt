 Hier treden wij, Heere, met onze sterre, wij zoeken Heer Jesus, wij hadden hem gerre. Wij klopten al aan Herodes zijn deur, Herodes, de koning, kwam zelvers veur. Hij sprak er al met een valscher hart: ‘hoe ziet er de jongste van drieën zoo zwart?’ Al is hij zoo zwart, hij is wel bekend, het is er de koning van Oriënt. Wij kwamen die hooge berge opgaan, daar zag men de sterre stille staan. ‘O sterre, gij moet er zoo stille niet staan, gij moet er met ons naar Bethlehem gaan ‘Te Bethlehem in die schoone stad, daar Maria met haar kindeken zat.’ Zoo kleiner kind en zoo grooter God, daar al de Joden meê hebben gespot. 