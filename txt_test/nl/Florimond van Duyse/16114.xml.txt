 En daar vlogen drij vogelkens over den Rijn, en daar stierven drij koningsdochterkens fijn. En de eerste die stierf er des morgens vroeg, wanneer dat God den dag opjoeg. En de tweede die stierf er des avonds laat, en de derde die stierf er korts daarnaar. ‘Wat zal mijne moeder droevig zijn, dat wij alle drij gestorven zijn.’ Daar liggen drij wegen van plezier: ziet dat ge daar den rechten van kiest! En ze zijn er den smallen weg ingegaan; vóór de hemelsche deur zijn zij gaan staan: ‘Doet open, doet open de hemelsche deur! daar staan drij koningsdochterkens veur!’ En de hemelsche deur werd opengedaan, en daar zijn er twee van binnengegaan. En de derde die moest er blijven staan! en de derde die moest er blijven staan! ‘Ach! Heere, ach! Heere, wat heb ik misdaan, dat ik met mijn zusters niet mede mag gaan?’ - ‘Hadt gij alle dagen naar de kerke gegaan, in plaats van op uw slaapkamer te staan. ‘Uwe haarkens overwonden met zijden lint, en de strikskens rond uw beenen gewind. ‘En God is met dansen noch springen gediend, en hij is naar geen hooveerdij gezind. ‘Hier liggen drij wegen voor het plezier: ziet dat gij daar den slinken van kiest!’ En zij is den breeden weg ingegaan; vóór de helledeure is zij gaan staan: ‘Doet open, doet open de helledeur! daar staat een koningsdochterken veur!’ En de helledeur werd opengedaan, en zij is er ook al binnengegaan. En de eerste die zette haar eenen stoel, en de tweede die wierp er een kussen naar toe; En de derde die maakte haar eenen drank, van solfer en pek dooreen gebrand. En zij zette den kroes aan haren mond, en zij dronk het uit tot op den grond. En de vierde vroeg: ‘Wilt gij nog wat?’ - ‘Neen, mijnheer! ik heb genoeg, want daar doet mijn jong hert zoo zeer!’ - ‘Doet uw jong hert daarvan zoo zeer, gij zult er nog willen tienmaal meer!’ En hoe dieper dat zij in de helle zonk, en hoe bitterder dat er haar klagen klonk. En zij kijkte de vensters uit recht naar haar vaders huis. 