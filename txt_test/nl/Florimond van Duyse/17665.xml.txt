 Myn hart is heymelic getoeghen, al om te dienen na vermoeghen Marie, der liefster vrouwe myn; ic wil altyt hair dienre syn, oec tharte myn zeer daer toe voeghen. O wairde vrou, wil mi verbliden ende oic bewaren tallen tiden; siet an myn onghevallicheit, in uwen dienst wil ic bereit syn altyt sonder enich miden. Mit recht sidi nu seer verhoghet, wt u so blencket alle doghet, ghi syt die liefste vrouwe myn; ic wil altyt u dienre syn, oec therte myn zeer daer toe voeghen. 