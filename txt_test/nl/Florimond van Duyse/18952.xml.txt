 Wekt liefde in ons leven een kittelig zoet, wat haat men haar pijnen, wat schout men haar gloed; haar smert is aanminnig, haar handel vol lust, haar onrust verwindt al 't vermaak van de rust. Laatze eenzaam gaan dwaalen die liefde versmaan, voor al 's werelds goed staat het minnen mij aan. Mijn liefde blaast Kloris stilswijgendheid in, wanneer ik haar handjes kom drukken vol min. Wat ben ik gelukkig als zij mij betoont hoe 't vuur van mijn brand ook haar boezem bewoont. Bedekt zij haar vlam, wat beschroomt voor haar eer, de oogjes vol zoetheen ontdekkenze weêr. De liefde te smooren is dubbelde pijn, geen godheid gewoon is gevangen te zijn; 't is ijdel, mijn Kloris, u tijd dan gespild, want schoon je zijn schuilhoek verbergen al wilt, hij woont in uw oogjes, daar plant hij de min, daar leeft hij en zweeft hij onsterffelijk in. Ik buig mij dan neder, verlieft op de lust, waar mede ik vol gloed in uwe arremen rust. U schoonheid, al swijg je 't, afkerig van zin, die leert ons van zelve de kragten der min. 't Leeft al door de liefde, in de lucht en op aard; wie 't minnen versmaad is het leven onwaard. 'k Laat vorsten hun glorie daar 't alles voor beeft, als ik het vermaak heb dat Kloris mij geeft; die schoone t' omhelzen in 't welige groen, met lusjes en kusjes mijn vlammen te voên, die vrijheid te smaken, van 't hof ongestoort, is 't geen daar de min mij alleen me bekoort. 