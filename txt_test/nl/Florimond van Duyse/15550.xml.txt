 Daar vloog eenen ruiter al door dat bosch, en van goud zoo waren zijn sporen; En hij zei-t-er: ‘wel maagdeke schoone, waarom telde gij alle die boomen?’ - ‘Ik en telle voorware die boomekens niet, ik en plukke voorware die rozekens niet; maar ik heb er mijn minnaar verloren, en k'en kan er niet weere bij komen.’ - ‘Hebt gij uwen minnaar verloren,’ sprak hij, ‘en kunt gij er niet weer bij komen,’ zei-t-hij; ‘zeg mij zijn kleederen die hij draagt, of ik hem in dees groene wei niet en zag.’ - ‘Ik zal u gaan zeggen de kleer' die hij draagt: van binnen in 't rood en van buiten in 't groen.’ - ‘Alzoo heb ik hem gisteren avond zien gaan, met en ander passeerende langs de baan.’ - ‘Hebt gij hem gisteren avond zien gaan, met een ander passeerende langs de baan? ik hope dat God zijn leidsman zal zijn en van alle de meisjes die bij hem zijn.’ Wat trok deze heer daar uit zijnen zak? een ketting van goud en zij was er zeer lang: - ‘wilt gij op uwen minnaar niet meer denken, deze ketting die zal ik u schenken.’ - ‘Al waar' deze ketting nog zoo lang, dat ze van uit den hemel op de aarde kwam, ik zou ze veel liever verliezen, dan een anderen minnaar te kiezen.’ Die heer die pakte zijn pannenen hoed en hij heeft er zijn alderliefste gegroet: ‘het was maar om u te probeeren,’ zei-t-hij, ‘of gij een ander bemindet dan mij.’ 