 Ic rede eenmael in een bossche dal; ic vant gescreven overal, hoe dat een schoon maechdeken ware. Te Bruynswijck staat een hooghe huys, daer ic so gaerne ware. Te Bruynswijck staet een hooge huys, daer siet een fijn maecht ter veynster wt met haer bruyn oogen clare. De selfde maecht ic hebhen moet, tcost mi wat het wille. Si sach mi over de oxel an, si seyt: ic waer geen edel man, ic en waer niet haer gelike; si wil hebben een edel man, een schoon ende ooc een rijcke. Joncfrouken laet mi onbeghect, ic ben mijns goets een arm knecht, ic waer wel ws gelijcke: een rijcke coopman wort wel arm, een arme lantsknecht rijcke. Adieu ioncfrouwe, ic vaer daer heer, ic sette u al in mijn deer, door eenen roosen gaerde; daer sal ick u wachten een cleyne wijl, daer sal ick u verwachten. Die dit liedeken eerstwerf sanck, een vroom lantsknecht is hi ghenaemt; hi hevet wel ghesonghen; hi drinct veel liever den coelen wijn dan twater wter bronnen. 