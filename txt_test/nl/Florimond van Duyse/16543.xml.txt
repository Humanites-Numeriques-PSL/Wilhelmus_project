 Het jaer doe ic een out wijf nam, si was berompen; ic conde haer niet ghehelpen, der ouder trompen. Ic ghinc wel hen ter kerken, ic claechde God mijn noot: help, rike God van den hemel, och waer dat out wijf doot! Ende doe ic weder van kerken quam dat oude wijf was doot; help, rike God van hemel! verwonnen is al mijn noot. Ic spande aen minen waghen wel vijf en twintich ros, daer met so ghinc ic jaghen al naer den kerkhof. Ende doe ic op den kerkhof quam, dat graf was haer bereit. Ende soudic daer om truren? het was mi jo niet leit. 