 Ik wil van dezen avond nog eens uit vrijen gaan, om mijn zoete lief te spreken; of mijn jonger hert zal breken, moet ik voor haar venster staan. ‘Slaapt gij ofte waakt gij, mijn lief, mijn toeverlaat? of legt gij in een droome, zoo peist dog aan een perzoone, die hier voor uw venster staat!’ - ‘Ik slaaper en ik waaker maar alzo vaste niet; ik hoor wel aan uw treuren; gij en meugt mij niet gebeuren, ik en ben de liefste niet.’ - ‘Klappers en klappeyen die zaaien haren zaad; ik zal u wel verwinnen, zoete lief, verkeert uw zinnen, want ik zoek eenigen raad.’ - ‘Klappers en klappeyen en hebben 't u niet gedaan; gaat bij u lief verheven en die zal u wel troost geven, blijft dog hier niet langer staan.’ - ‘Lief, doet uw deurtjen open al zonder quaad vermoen! 't is alzoo kleine zaake, ei, schoon lief, staat mij te spraake, want gij zult mijn vriendschap doen.’ - ‘Ik en wil mijn deurtjen voor u niet open doen, nog mijn venster niet ontsluiten; stouten ruiter, staat er buiten, kiest een ander die 't gaaren doen.’ - ‘Zoo mag ik dan wel wandelen, zoo mag ik dan wel gaan en dolen op der straaten? lief, gij woudt mij niet inlaten en wat heb ik u misdaan?’ - ‘Wilt gij dan zoo gaan wandelen en wilt gij dan zoo gaan, keert nog eens henwarts omme, lief, ik zal u wel bij komen, blijfter nog een weinig staan.’ 