 Daar was laatst een meisje loos, die wou gaan varen voor matroos. Zij nam dienst voor zeven jaar, omdat zij vreesde geen gevaar. Toen bragt zij haar goed aan boord, gelijk er een brave matroos behoort. Zij moest klimmen in de mast, maken de zeilen met touwtjes vast. Doch door het stormen van het weer sloegen de zeilen van boven neer. Nu werd zij gebonden voor de mast met haar handen en voeten vast. Zij riep: kapteintje, sla mij niet, ik ben uw liefje, gelijk gij ziet. Maar eer het scheepje was aan wal, was er het jonge matroosje al. Toen zij nu weer kwam in de stad, waar zij nog eene moeder had, Riep zij: moeder, wordt niet boos, ik heb gevaren voor jong matroos. Bij een, die mij opregt bemind, heb ik dit klein onnoozel kind. Maar eer het weder Pinkster is, word ik zijn vrouwtje, dat is gewis. 