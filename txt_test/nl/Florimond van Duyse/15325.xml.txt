 ‘Anne-Marietje, mijn lief kind, waartoe zijt gij gezind? 'k Zal u in een klooster besteden voor den tijd al van twee jaar, dan zult gij wezen klaar een nonnetje voorwaar.’ - ‘Ma mère, is dat uwen eesch? Ik en heb geen nonnevleesch, het hangt van achter aan mijn hiele; maar 'k wil een frisschen jongman, die mij gauw door de trouw wil maken zijne vrouw.’ - ‘Dochter, wacht u daar wat van, want u en dient geen man. Dat het uw papa moest weten, hij waar al zoo zeer gestoord als hij hoort dat zijn dochter kleen geen nonnetje wil zijn.’ Anne-Marietje met loosheid heeft haar te bed geleid. Z' heeft den doktor dan doen komen om te weten wat haar let. Lisebeth, hare moeder teer, die weende daar zoo zeer. De doktor gaf goeden raad en halam metter daad: ‘Haal daartoe wat maagdepalm en daarbij wat liefdekruid; strooi dit al onder een, vergaan zal haar geween.’ Ma mère heeft dit dra verstaan, zij heeft den doktor laten gaan; zij heeft haar dochter gaan besteden in het order van Ariaan, daar voorwaar onbelaan vier schoen voor 't bedde staan. 