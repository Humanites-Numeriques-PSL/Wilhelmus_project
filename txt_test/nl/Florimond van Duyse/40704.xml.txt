 Ik arm haasje in 't groene woud, ik word gejaagd en voortgestouwd door al de edellieden, die om mij henen vlieden; ben ik dan geen onnoozel dier? hier op deez wereld ken ik geen plaizier. Ik eet niets als het grasje groen, wat kan ik minder schade doen om mij te verzaden al aan de groene bladen? nu drink ik eens voor mijn plaizier een beetje water uit de klare rivier. Ik loop op bergen zeer gauw en snel, maar velen achterhalen mij wel; want, bij het nederdalen, komen zij mij achterhalen, want zij zijn zoo op mij verwoed, en dorsten onophoudelijk naar mijn bloed. Ik prijs de jagers van de jagt, zij komen bij dag, maar nooit bij nacht; maar zie, die stomme boeren, die komen mij beloeren met koperdraad en strikken zeer groot; zoo brengen zij het arme haasje ter dood. En hebben zij mij dan geva√¢n, dan moet het op een strijden gaan; de eene zegt: de zijnen, een andere: de mijnen; maar wie mij dan heeft, dat baat mij niet, want ik arm haasje zit in het verdriet. Doch ziet, ik schep maar goeden moed, omdat ik wordt gegeten van het edel bloed, al op hunne salletten waar zij mij nederzetten, en drinken er bij den koelen wijn; wat kan er beter dan een haasje zijn? Zoo menige dame of schoone jongvrouw dragen mijn velletje voor de kou, om halzen of armen om haar wat te verwarmen; men draagt zoo menige schoonen hoed al van mijn velletje zeer zacht en goed. 