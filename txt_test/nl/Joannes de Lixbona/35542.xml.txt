 COridon die hiel de wacht In den schoonen nacht, Die de Sonn' in Bethlehem bracht. Hy liep hy riep, daer Thirsis sliep: Comt-uyt,k en siet: Siet wat de locht, Wat den hemel ons bediet. Siet den Enghel op de voet Quam hun in 't ghemoet, Ende wenscht' hun alle goet. Weest nu verblijdt, al die hier zijt: Hoor naer mijn stem: com-aen Laet ons gaen nae Bethlehem. Siet, daer vonden sy het kint, Dat de moeder wint In een slechte winde-lint. Soo goet, soo soet: noyt schoonder bloet Aensach den dach, als doen dit kint In sijns moeder ermen lagh. Met sijn handekens terstont Trock hy 't hayrken blont. 's Maoeders aensicht aen sijn mont. Sy kust; hy blust haer soeten lust. Als rooskens root, bloeyen (al ist Winter)in des Maghets schoot. De Moeder-maghet ghetuyght, Als s'haer brosten buyght, Dat Godt selfs daer aen suyght. Sy schinkct, hy drinckt, soo dat haer dinckt, Dat menichmael 't sneeuw-witte foch Swemt als in een schaell' van corael. Als sy dan de traenkens telt Ghelijck peerels ghestelt: Door des kouden vorsts ghewelt. Hy beeft, sy gheeft, al wat-se heeft Aen dien schadt, want Godt en heeft Diesghelijcke noyt ghehadt. Want die ooghen saeghen hier Op een wonder manier Met de tranen stoocken vier. Als hoy en stroy in tranen soy. Al even sterck, Godt ende mensch Branden t'samen in dit werck. 