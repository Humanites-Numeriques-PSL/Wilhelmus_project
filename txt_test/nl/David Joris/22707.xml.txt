 Ick hoorden huyden wayen, Der Geest blies in mynen sin: Und' Ick hieldt op in't sayen, Van't ghreyn al sonder ghewin: Ick liet dat geene vruchten, Noch salicheyt en wracht, Wt liefden moet ick suchten, Die my oyt ghoet inbracht. T'verstant greep Ick in handen, Dat van Godt komen moet: Die liefd', O ghy bekanden, De Mensch alleen vromen doet. Holdt liefd' in u ghepresen, Unde doet dan wat ghy wilt: Doet gheen ander werck dan desen, Unde sijt daer in ghestilt. Al wat ghy doet ter Aerden, Wacht die Zeborien Godts: Holdt Godts Tempel in waerden, Doetet al ter Glorien Godts: Soeckt dat profijt van veelen, Een ander, u selven niet: U Broeders schand' wilt heelen, Soo ons die liefde ghebiet. Wacht den simpelen als den siecken, Hier inne doch niet en sneeft: Den Juden als den Griecken, Gheen argernisse en geeft: Noch Godes Volck verkreghen, Soo die Schriftuer bewijst. Daer gheen heyl in is gheleghen, Want sulcks Gode prijst. Prins in liefde staen die Noten, Die onghemeten sijn, Daer't al in is besloten, Met unde Propheten fijn: T'werdt my al toeghelaten, Maer al en stichtet niet: Leght liefd' unde leeft by maten, Anders en dichtet niet. 