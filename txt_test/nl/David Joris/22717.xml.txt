 Wt der diepten roep ick O Heere tot dy, Verhoort mijn stemme, maeckt my doch vry, Van d'Helsche subjecty unde haer ghespuys, Van's ongheloofs questy unde t'groot abuys. Heer wilt mit u ooren aenmercken my, Die stem mijns smeeckens is alleen tot dy: Ick ben inder herten vol smerten unde pijn, Want des Viants terten deurscherten mijn. Och Heere wildy achten die misdaet, Daer een noch gheen van int leven gaet: Wildy mit hen int eewich Oordeel gaen, Wie salder dan moghen blyven bestaen? Immer des sijn wy seecker unde ghewis, Dat by u (O Godt) verghevinghe is: Verwacht dijn Heer O Israel, Want goetheydt is by hem, dat weet ick wel. Hierom verblijdt u Jerusalem reyn, Die Prins sal verlossen Israel certeyn, Alleen deur t'Gheloove in synen doot, Daer hem der Sathan unde mennich aen stoot: 