 Gy God, voor wien der Eng’len schaar Moet Heylig, Heylig, Heylig singen, In wiens gesigt en zijn niet klaar Den Hemel nog de reynste dingen. Ik, Heer, die steeds d’onreynste ben, Moet nogtans voor u gaen verschijnen; Ah! soo ik u ten regten ken, Sou niet mijn Ziel voor u verdwijnen. Want gy zijt een verterend vier, En ik een gantz verdroogden stoppel, Die voor u sou versmelten schier, Gelijk het vier verslint den droppel. Nogtans ik bid door veel geklag, Door weenen en door angstig sugten Ootmoediglijk den gantzen dag: Doet dog mijn sondens bergen vlugten. By my, ô God! is al de schult, Ick heb met u verkeert gehandelt; Maar gy ontfermer hebt gedult, Ah! had ik u steeds na gewandelt. Dog, Iesu, is het nu gy bent In eer en heerlikheyt verheven, Dat gy ook nog een Laz’rus kent: Soudt gy hem wel een kruymken geven? Soo hy quam kloppen aen u Zaal, En van gebrek by na versmachte: En soo hy van u Avondmaal Na ‘t minste deeltjen maar en wagte. Ik g’loof, dog heb seer langen tijt Den rijkdom van al u genade Niet hoog genoeg geagt, dies zijt Gy Heer te prijsen in u daden. Soo gy u vriedlijk aanschijn nooit Weer over my wilt laten ligten; Maar my niet laten ligten onvoltooit, Gy waart regtveerdig in u rigten. Ik moet ‘t ô Heer bekennen wel En nogtans ook op hoop toedringen; En want het Heer is u bevel, Den Hemel met gewelt gaan dwingen. Laat dog mijn klagt en naar gesugt, Mijn bidden en mijn droevig smeken U komen voor, en door de lugt Laat dog mijn stem met kragt doorbreken. Laat ik dog nu worden gewaar, O rijke Iesu, u genade, Al is het ‘t minste kruymken maar, Dan sal ik wesen vroeg en spade. Tot prijs en lof van uwe deugt, En van u kostelijke daden, En sal voortaan met lust en vreugt Gaan loopen in des levens paden. Laat dog mijn Ziel tot aller tijdt Door uwen glantz zijn ingenomen, O heerlijk dierbaar Majesteyt, Wilt met u Geest dog in my komen. Och bind my door u liefde-band, Onwedestandelijken Koning, Maekt dat mijn Ziel in iver brand, En van mijn hert u reyne wooning. O toont my u beminlickheyt, Soo dat ik ‘t Schepsel gantz veragte, En alle eygensinlikheyt Versaak, en maar u Wet betragte. O Koning, maakt my dog verciert Met uwe kostelijke deugden, O dat gy nu mijn Heyland wiert! Dat ick my steeds in u verheugde! O gy die gantz begeerlijk zijt, O glantz, waar by des Werelds luyster, En soo genaamde Heerlikheyt! Maar is een nare, dikke duyster! Och overtuygt dog mijn hert Door uwe kostelijcke Wijsheyt, Die niemand ooit deelagtig wert, Dan die van sig sijn Eygen wijs leyt. O maakt my blind op dat ik sie, Wilt my door uwe kragt bewerken, Op dat ik eens regt kenne, wie Gy zijt, en u schoonheyt bemerke. Toont my u algenoegsaamheyt, Wanneer mijn Ziel is seer verlegen, Leyt my door uwe werksaamheyt Op al u voorgestelde wegen! O geef, dat ik in uwen wil, En in u kostelijke daden, My altijt nedrig houde stil: Want Goetheyt, Waarheyt zijn u paden. Geeft dat mijn Ziel eens regt bevat, Hoe kostelijk daar zy te agten U overschoonheyt, en dien schat Van uwe Liefd en wondermagten. Ei neemt mijn hert’ geheelijk in Door uwe weerdigheyt, ô Heere, Maakt gy in my dog uwen sin Om u met Lijf en Ziel te eeren. Heyligheyt en geregtigheyt, Dat ik niets buyten u bedinge, O dat met u d’opregtigheyt Mijn Ziel van nu voortaan bevinge. Dat ik wat lieflijk is voor ‘t oog, En al wat in de Wereld schoon is Niet agten mag, maar steeds om hoog Mijn Ziel begeef, al waar Gods Soon is. Dat ik ô Iesu u bemin, Niet buyten u begeer ik heden; O Konink, komt dog spoedig in Op ‘t woort van u waarheyt gereden! Gy Wereld staat nu aan een zy, Met al u id’le beuselingen; En wilt nooit weer beletten my Dat ik mijn Konink Heylig singe. Ia driemaal Heylig dag en nagt Met al sijn Engelen te samen, Als ik sal by hem zijn gebragt. Komt haast’lijk Heere Iesu, Amen! 