 Wie heeft ooit grooter Gek gezien, Als Mahomet, Die in zijn wet, Den edlen Wijn verbied? Ha, ha, had Hij ooit wijn gesmaakt, Hij had zoo meenig' Fles gekraakt, En wisch een andre wet gemaakt; Ja: ieder Muselman, Geschat op daags een kan. Maar wat raakt ons dien Arabier? Laat ons een Fles, Al waar 't 'er zes, Uitpooijen, met plaizier. Ha, ha, den wijn die doet ons goed; Hij geeft ons nieuwe kragt en moed; Hij wederstreeft de liefdegloed En bluscht de fakkel uit, Van Venus blinde guit. Kom blijde Bazen schenk eens in. Daar is in 't vat Nog meerder nat; Dit's nog maar een begin: Ha, ha, drink uit wij scheiden niet; Eer 't oog vier voor twee kaarsen ziet; Zoo doen wij 't geen de vreugd gebied; Wel aan kom jonge haal Ons aanstonds een Bokaal. 