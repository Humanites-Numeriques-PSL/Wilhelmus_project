 Het zuide windje waard te roemen, Kust het ontloke gras en kruid; Stort op de rijk gekleurde bloemen, De zagtste en zoetste geuren uit: Al wat wij zien, al wat wij hooren, Verrukt ons hart en neemt het in, Als Floraa's schoonheid word herboren, Herleeft de zoete kragt der min. Al 't schoon dat ooit Natuur kan baren, Is langs deez' waterkant gespreid; Laat ons dan hier ons vee vergaren, Dat liefst aan zilvren stroomen weid; In 't rond te danssen, spelen, drukken, Te kouten, stoeijen op het groen; De schoonste bloempjens af te plukken, Is het vermaak van 't Lentsaisoen. Ei hoor de Lucht-bewoners kwelen, Zij leeren 't zangrijk Herders Choor; Hoe hunne ruischpijp 't hart moet streelen, En tot zich trekken door het oor: Laat ons gelijk de Tortel minnen, Dan baart de Liefde geen berouw; De doornen zijn voor wufte zinnen, Het Roosje is voor standvaste trouw. 