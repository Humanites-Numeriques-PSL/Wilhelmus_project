 't Was in Held Batoo's dagen, Toen Hij, in dit Gewest, De Vrijheidszon deed dagen; Den grondslag heeft gevest Der nooit vertzaagde volken, Wier heldenroem, weleer, Gestegen tot de wolken, Den landzaat was tot eer; Dat niza, jong en teeder, Zoo schoon als 't morgen licht, Klom van den heuvel neder. Haar blozend aangezigt Vertoonde 't vergenoegen, Daar zagtheid, liefde en deugd Zich scheenen saam te voegen, Zij was der Belgen vreugd. Haar Minnaar was ten strijden, Met Batoo's heldenstoet; Dit kon heur hart verblijden, Dat grootsch was op zijn moed. Zij zong der Batten zangen, En lieve niza meld, Haar uitgestrekt verlangen, Naar haren jongen Held. ‘Ach!’ - zong zij: ‘gazo, Minnaar! Heldhafte Batavier! Keer, keer als Overwinnaar, Koom, tot uw niza! Hier, Hier bij deez' jeugdig elzen, o Schoone Jongeling! Mogt niza u omhelzen, Toen zij uw hart ontving.’ Dus zong zij, nog blijmoedig, Onkundig van haar leed, Toen zich, het ramm'len, spoedig, Van wapens horen deed. Zij ziet een' drom van Helden, En roept, verrukt en blij: ‘Bataven wil mij melden, Is hier mijn gazo bij?’ - Elk houd den mond gesloten, Spreek: zegt de teedre maagt, o Belgen! helden loten, Hoor wat u niza vraagt, Is gazo nog in 't leven, Waar is mijn jongen Held? Of, moest hij moedig sneeven? Ik eisch dat gij 't mij meld. ‘o Niza! bloem der dalen,’ Zegt, eindlijk, de oudste Bat, ‘Uw Held mogt lauwren halen, Met 's vijands bloed bespat, Maar: niza, wil bedaren, Uw vriend, bekranst met eer, Gehuld met Lauwerblâren, Ach niza!... Is niet meer!’ - Geen Eijk kan nederploffen, Zoo schielijk, door den slag Van 't bliksemvuur getroffen, Als niza nederlag! Zij gilt, éénmaal, afgrijslijk! Haar rozekleur ontverft. Daar ligt die Bloem! - o ijslijk! - Help Goden! - niza sterft!... 