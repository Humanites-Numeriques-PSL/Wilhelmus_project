 't Was Feest, de Goden kwamen saam. Op eenen grooten dag, Toen Chitere van Cupido, In 't blyde Kraambed lag. Geen wonder, dit geboortefeest, Waar van te veel gewigt, Dan dat niet op dien blyden stond, Den beker wierd geligt. De groote zaal was opgeruimd, Aan Venus prachtig Hof. Alleen 't beschryven van die zaal, Schenkt my een ruime stof. Deez' zaal is ryk gestucadoord, Het lystwerk zwaar verguld, En nis by nis, met Bloemfestoens En beeldwerk opgevuld. De zolder is geblaffonneert, Met paarlen en robyn, En diamanten, dia zoo groot, Als eendenëyren zyn. Dit praalgewelf rust op een' ry Kolommen van agaat, Daar elke zuil op eenen voet Van louter zilver staat. De vloer is van gesleepen staal, De trappen van ivoor, De deuren zyn van ebbenhout, Nog zwarter dan den moor. Ook treed men op een vloer-tapyt, Van purper zydamast, De stoelen zyn van elpenbeen, In blozend goud gekast. 't Bouffet, waar in de glazen staan En flessen met liqueur, Is enkel uit kristal gemaakt, Van onderscheide kleur. De Tafel, waar aan 't Godendom Moest zitten, was ovaal, En stond op eenen gouden voet, In 't midden van de zaal. Op Negen was de komst bepaald; Doch 't wierd wel ruim halftien, Geen wonder, elk die binnen trad, Moest eerst het kindje zien. Vrouw Moeder lag in 't kinderbed, Gelyk een frisse roos, Niet bleek bestorven om den mond, Maar, met een malschen bloos. Hier pronkte Vulkaan als Papa, Aan 't hoofd van 't ledikant, Gebakerd in een sitse pon, Met eenen zyden rand. Hier zat hy met een Majesteit, Die aan een Kraamheer past, En hield met zijn berookte vuist, Vrouw Moeders handje vast. De wieg waar in het wichtje lag, o! Die was wonder fyn, Het wiegkleed, deken, zelf het bed Was altemaal satyn. Hoe lief betoovrend, stil en zoet, Lag hier dien kleenen guit, En lachten reeds, hoe jong hy was, Den kring der Goden uit. Elk kust en streelt het lieve wicht, Onkundig van zyn aart, Doch voeld iets wonders in zyn bloed. Zoo iets, dat prikkling baart. Voor al het schoon Godinneudom, Kreeg bloosjes op 't gelaat, En elk gevoelde een streelend vuur, Waar van den boezem slaat. De Kraamvrouw hield zich doodlyk stil, En sprak geen enkel woord, Wyl heer Papa niet dulden kan, Dat men haar rust verstoord. Doch zoo draa Mavors binnen trad, Rees Venus overend, Zagt lieve Vrouwtje! sprak Vulkaan: Wat raakt u toch die vent! - Ach poesje! zei hy: zyt toch stil, Uw staat eischt immers rust? Doch, Mars trad toe en Venus wierd In wederwil gekust! Toen lag zy 't hoofdje weêr in 't dons, De lieve Vrouw scheen moê, De schalke Goden lachten eens, En knikten Mavors toe. Dan, eindelyk trad de gansche Ry Ter zaal in, Bachus koos Zyn zitplaats, aan de hooge zy, Het duurde een ruime poos. Eer men nog iets te drinken bragt, Dan, Bachus, droog van borst, Riep waar, waar blyft den brandewyn! De Goden hebben dorst! - Doch, eindelyk bragt Ganimeed, Den gouden Beker aan, Waar in me een lange pyp Kaneel, Zag overeinde staan. Als ook een schotel met Banket, En andere snoepery, Terwyl vast Bachus raasd en roept: Breng eerst den drank by my! - Jupyn nam nochtans d'eersten dronk, Als oudste van de gild, Dat's kost sprak hy, die 'k gare meug, Welaan nog eens getilt. Al zagt! riep Bachus, Broer hou op! - Zend, zend den beker hier; Doch eer Jupyn hem overgaf, Dronk hy een halve slier. Toen ging den gouden Beker rond, Tot hy by Bachus kwam, Maar of den Beker wierd gestraft! 't Waar of hy met een kram Aan Bachus lippen was gehegt. Pan riep, o dronken guit! Geef hier den brandenwynl wel ja: Zei Bachus, 't is 'er uit. Doch, Ganimedes die wel weet Wat snaaken dat het zyn, Schonk daadlyk weêr den Beker vol, Met besten brandewyn. Vulkaan zat mede in den kring, Gelyk 't een Kraamheer voegt, En wierd van elk geluk gewenscht, De man scheen vergenoegt. Mars sloop, intusschen, stil van daar, Naar 't bed van Chitere. Dan, Vulkaan kreeg het in den neus, En sprong fluks van zyn stee. Waar, waar is Mars! riep hy verbaast, Waar zit dien stouten kwant! Bedaar Papa, zei Ganimeed, Hy zit by 't Ledikant. Toen huppelde den manken smit Naar 't Kraamsalet, en vond, Mars by zyn schoone Gemaalin, Vast kussend mond aan mond. Hy tierd, hy raast, by scheld en vloekt, Doch, hoe hy vloeken mag, Wat werkt hy uit? niet anders, dan Een algemeen gelach. Intusschen nam elk een de laag, De boel raakte in de war, Dees was zoo dronken als een zwyn, Die had een halve star. Elk zogt, zoo goed by kon, de deur, Deez' gaat, die rold 'er uit. Dus einde het Geboortefeest Van Venus lieve Spruit. 