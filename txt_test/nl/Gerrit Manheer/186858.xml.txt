 God Jupyn, die bliksem - voerder, Geeft de wet aan 't Godendom, En Neptun, dien zee - beroerder, Hutseld al de golven om. Vulkaan smeet de harnasplaten, Giet vast kogels en granaten, Voor den stouten heldendrom. Mavors schaart zyn krygs-kolommen, Vat zyn schild en benkelaar; Op 't geluid van pauk en trommen, Woeld de moedige Oorlogsschaar. Febus, op parnas gezeten, Spand, als hoofdman der Poëten, Op zyn gouden lier, de snaar. Bolle Bachus perst zyn druiven, In den beker van kristal; Moeder Venus lieve duiven Trekkebekken, in het dal; Cupido, dat olyk wichtje, Slypt een puntje aan 't dunne schichtje, Daar hy straks meê treffen zal. Hymen sluit de huwlyksbanden, Voor het outer van de min, Ziet den Bruigom watertanden; Leid de Bruid ter slaapzaale in. En wat doe ik, ondertusschen? Niets, dan myn Clotilde kusschen, Teeder kusschen, naar myn zin. 