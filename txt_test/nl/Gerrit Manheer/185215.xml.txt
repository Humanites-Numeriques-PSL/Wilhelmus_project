 Een kusje lieve Galathe. Zijt welkom zielsvriendin. Wat brengt gij voor uw Doris meê, Bekoorlijke Engelin? Ik heb voor u iets meê gebragt, Ei raad eens wat het zij? - Gij hebt het zeker niet verwagt. Maar: wat brengt gij voor mij? Dit kransje Doris, van Lauwrier Doorvlochten met gebloemt', Met Roosjes, Tulp en Angelier, Waar op mijn Hofje roemt; En Tijdeloosjes, schoon van glansch, Dit vlocht ik voor uw hoofd. Ontvang van mij deez' liefdekrans, U word nog meer belooft. Heb dank mijn Engel; maar ziet eens Wat ik u heb gekogt, Ik heb voor u iets ongemeens, Iets aartigs uitgezogt. Een gouden Hairnaald! gun dat ik, Mijn teedre Engelin, Die in uw blonde vlegten schik. Zie zoo, hij steekt 'er in. 