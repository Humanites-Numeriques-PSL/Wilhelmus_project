 Den stoute Phaëton, Verzogt de God der Zon, Éénmaal, den zonnewagen, Uit Thetis zilvren schoot, Langs 't blaauw azuur te jagen, Bij 't gloeiend morgenrood. Dit sloeg hem Foebus af, Die hem te kennen gaf, 't Gevaar daar in gelegen. Hij sprak: ‘Mijn zoon, gij kent Het spoor niet van de wegen, Waar langs mijn vuurspan rent. De weg is steil en hoog, Als een gespannen boog, En reed gij 't spoor ter zijden, 't Heeläl wierd enkel vuur! En wie zou de aard bevrijden, In zulk een aaklig uur? - 't Vloog al in hellen brand, 't Gebit ontgleed uw hand, Mijn Rossen zouden steigren, Dien voerman ongewoon, Gehoorzaamheid hem weigren; Dus staak uw drift mijn Zoon.’ Doch, Phaëton hield aan, Zijn lust moest zijn voldaan, Hij bleef aanhoudend vragen, Tot dat Apol, op 't laatst, Hem op de zonnewagen, Met gloed en stralen plaatst. - Apol toond hem het spoor, En steld hem nogmaals voor Waar in hij heeft te zorgen. Het vuurgespan snelt voort, En vlamt den gouden morgen, Uit de ooster hemelpoort. Doch, naauw' had Phaëton, De goude kar der zon, Ten halvenweg gedreven, Of 't lei ontglipt zijn hand! - Toen zag men de aarde beven, Door Etna's zwavelbrand. 't Vuurbrakend span, verwoed, Sloeg bliksems met den voet Uit volle zwavelwolken; Maar, de Oppergod Jupijn, Zag rasch den nood der volken, Hij moest hier redder zijn. Toen vloog den Donderaar, Fluks, op zijn Adelaar De dolle Rossen tegen. De Bliksem in zijn vuist, Vertoonde ons, allerwegen, Hoe hij den trotsch vergruist. En Phaëton, vol schrik, Stort, op het oogenblik, In Nephtuns zilteplassen, Het vuurspan, moê gehold, Ging zich in 't zeenat wassen, Daar 't westwaards nederrold. Leer uit dit Fabeldicht, Verwaaten Mensch, hoe ligt Ge om gloorierijk te blinken, U zelf te ruukloos waagt. Hoe rasch uw' trotsch kan zinken, En gij dien stap beklaagt. Leer in dien Jongeling, Hoe hij, die uit zijn' kring Zich wil te hoog verheffen, En waare kunde ontbeerd, Een dwaalspoor aan zal treffen, Dat hem in 't stof verneerd. 