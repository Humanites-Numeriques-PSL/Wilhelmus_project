 Wat is de ziel van al 't vermaak? - de Wijn. Wat is der droeven troost en baak? - de Wijn. Wat drijft en angst en zorg van 't hart? Wat geest ons vreugd? Wat heelt de smart? De Wijn, - de Wijn, - de Wijn. Wat is der Dichtren hengste bron? - de Wijn. Wat schenkt hun 't vuur van helicon? de Wijn. Wat doet hen op de starren treen? Is 't Phoebus invloed? - neen! o neen! 't Is Wijn, - 't is Wijn, - 't is Wijn. Wat maakt een Blo√¥daart tot een Held? - de Wijn. Wat doet Hans pochen op zijn geld? - de Wijn. Wat maakt een suffer tot een snaak? Een Losbol van een houten staak? De Wijn, - de Wijn, - de Wijn. Wat geeft aan 't redeneeren kragt? - de Wijn. Wat is dat 't stuurs gemoed verzagt? - de Wijn. Wat dient de Mingod allermeest? Wat is den eisch van 't vrolijk feest? De Wijn, - de Wijn, - de Wijn. Kom zingen wij dan blij' den lof, - der Wijn. Maar vrienden maakt het niet te grof, - de Wijn Te veel gebruikt is overdaad, En smoort de vreugd, houd dus de maat, In Wijn, - in Wijn, - in Wijn. 