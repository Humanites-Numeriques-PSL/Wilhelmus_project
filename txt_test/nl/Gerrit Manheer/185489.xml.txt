 Wat vreugd! ik zie mijn heil volmaken! Zijt welkoom blijde morgenzon! Eer gij nog zinkt in Thetis bron, Zal ik het merg der wellust smaken. Straks streef ik naar het blakend outaar; Straks tree ik Hymens tempel in, Daar zal de blijde trouwgodin, Mij strenglen aan, mij strenglen aan Haar die ik teeder min. Mijn kuische Elize, de eer der maagden, Is dan voor mij, voor mij alleen! - Vergeefsch door andren aangebeÃªn, Die alles om mijn Dierbre waagden, Leander, hoe voorzien van schatten, Wierd door mijn Engelin veracht, En mij de zege toegebragt, Mijn zon van heil. Mijn zon van heil. Gloord nu in volle kragt. Hoe rijk zal ik mijn lust verzaden, En in de malsche rozegaard, Voor mij, voor mij alleen gespaard, In 't diepste diep der wellust baden! Straks daal ik in de poezele armen, En dan!... maar zagt een poos geduld! - Dan word mijn wensch geheel vervuld, Eer nog de maan, eer nog de maan Den nagt met zilver huld. o Blonde Venus! weelde - deelster, Voor ons spreid gij reeds 't roozebed, Waar op de blijdschap, onbelet, Ons koestren zal, o wellust - teelster! Volmaakt het punt van mijn verlangen, Stook, onbepaald, de liefdegloed; Zoo smelt ik in een bron van zoet, Waar voor al 't heil, waar voor al 't heil Der aarde zwichten moet! 