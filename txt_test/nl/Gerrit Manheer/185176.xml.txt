 o Mijn ziel! leg uw verwagting nu voor eeuwig, eeuwig af! Hoop, de hartvriendin des Sterflings, daalt met lotje in 't stille graf. Nu is me alles onverschillig, Wat ge, o vleijende aarde, biedt, Alles lastig, duister, aaklig: ach! mijn lotje... is 'er niet. 't Hartverbrijslend zwarte denkbeeld waart geduurig door mijn geest: Roept mij toe: ‘uw dierbre lotje leeft niet meer; zij is geweest!’ Alles, alles is verloren; alles viel uit zijnen kring. 'k Voel geen eene harts-tocht werken, dan die der Vertwijfeling! Lichaams-kragten, ziels-vermogen, lust tot wijsheid, overleg, Vlijt, gezondheid, liefde en vriendschap, alles is met lotje weg! o Mijn geest! gij kunt niet denken, doodlijk, doodelijk beklemd. Zuchten! Ach, ik kan niet zuchten... al mijn traanen zijn gestremd. 'k Dwaal in 't huilend oord des Wanhoops; 'k Zie geen 't minste schemerlicht. 't Koude zweet vormt kille druppels op mijn bleek verstijfd gezicht. Rijt u open, o mijn boezem! Geef, geef doorgang aan een zucht! Zulk een doodsangst! 'k zal bezwijken... scheur u open - geef mij lucht. Reine bron van stille traanen, waarom, waarom stroomt gij niet? Konde ik weenen, konde ik snikken, konde ik kermen van verdriet! o belcour, mij altoos waardig! mijn Vriendin! - laat mij alleen. Doet gij weêr een ader oopnen? daar's mijn arm; maar ga dan heen. o Vertrouwde van mijn lotje, zo ik ooit uw ziel bewoog Tot een deugdzaam medelijden, wijk dan uit mijn staarend oog. U te zien verzwaart mijn lijden... hoe? gij ziet mij weenend aan! Drukt mij op u reinen boezem... daar ontschiet mijn oog een' traan. 