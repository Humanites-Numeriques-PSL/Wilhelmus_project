 Dit is de dag die 't hart verblijdt; De dag aan zielrust toegewijd, Tot roem van 't Opperwezen; De dag waarop Immanuël, Als 't heil der aard', de schrik der hel, Is uit het graf verrezen! Dit is de dag van heil en rust, Door Jezus liefde 't eerst gekust, Bij 't heilrijk zegepralen; Daar Hij den dood en 't graf verwon, En, als de heil- en levenszon, Zijn glansrijk licht deed stralen. Komt, Christ'nen! vieren wij deez' dag, Met eerbied, liefd' en diep ontzag, In onze Tempelkoren; 't Geldt ons belang en jezus eer, Dat wij de roepstem van dien Heer, Door zijne knechten hooren, Hij, die de Heer des Sabbaths is, Wil ons, in d'aardsche wildernis; Met levend water drenken; En, bij dit rustverwekkend feest; Den invloed van zijn woord en Geest Ten troost en blijdschap schenken. 't Zij ver van ons, dat wij ontäard, Deez' dag, voor onze ziel zoo waard', Verdart'len in de zonden; Dat wij geen eer voor jezus zijn, Die, na de bangste smart en pijn, Heeft dood en graf verslonden. O Heiland! ja, deez' heildag zij, Door uwe magt en heerschappij Op dood en graf, geheiligd; Gij hebt ons 't graf tot rust bereid, En, voor den tijd en d'eeuwigheid, Die rust voor ons beveiligd. 't Zij al ons doel en onze lust, Om dezen dag van heil en rust Te vieren met gezangen'; U, na zesdaagsche moeit' en vlijt, Met harten, aan U toegewijd, Al d' eer te doen ontvangen. 't Is ons belang en 't geldt uw' eer, Dat wij in uwen tempel, Heer! U biddend', dankend' loven; O Levensbron! zoo vol van heil! Uw' liefde kent voor ons geen peil, Gaat dood en graf te boven! Wij zijn niet meer het graf ten buit, Eens voert G'ons ook den kerker uit, Door uwe heilbanieren. Doe ons dan, Held van graf en dood! Verheerlijkt rustend' in uw' schoot, Den eeuw'gen rustdag vieren! 