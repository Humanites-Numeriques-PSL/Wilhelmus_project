 Mij dorst! Dus riept G', o Levensbron! Toen Gij, in 't blakend vuur der zon, Aan 't bloedig kruis moest smachten, Gij riept: mij dorst! - O Levensvorst! Van wien 't heelal verkwikking moest verwachten. Mij dorst! Heilvolle levensrank! Den reeds voorzegden Edik-drank, Zaagt G'U slechts toegedragen; O Heiland! ja, 't Doodsch Golgotha, Moest eeuwen door van uwe smart gewagen. Mij dorst! Maar, o die dorst deed heil, Uit liefdebeken zonder peil, Met volle stroomen vlieten; Om adams zaad, Geen vrucht van 't kwaad, Maar 't leven uit uw' dood te doen genieten! Mij dorst! Hij, die door zijne kracht Al 't sapvol ooit heeft voortgebragt, Mogt geen verkwikking smaken: O doodlijk uur! - o liefde-vuur! Dat Jezus hart in zondaarsmin deed blaken! Mij dorst! O bron die eeuwig vloeit, Die d'afgematte ziel besproeit, Met bloed uit uwe wonden! GenaÃª, o Heer! Vergeef en weer Uit ons gemoed het dorsten naar de zonden. Mij dorst! - Zoo loost de ziel een' zucht, Die naar U, lieve Heiland! vlugt, Vermoeid en afgestreden. Verkwik ons hart, In nood en smart, O Zondaarsborg! die alles hebt geleden! 