 Die verkiest het vrije leven, In een' ongestoorde vreugd, Moet het hart aan jezus geven; En, in ouderdom of jeugd, Wand'len op het pad der deugd. Jezus toch wil banden slaken, En besteden al zijn' kracht, Om ons eeuwig vrij te maken Van de helsche zondemagt, Waardoor Hij ons leed verzacht. Nimmer kan een' ziel bezwijken, Die naar jezus lessen leeft, Daar hij lasten doet ontwijken, Of bij 't dragen krachten geeft, Als men naar den hemel streeft. Laat de wereld 't Vrijheid noemen, Als men leeft naar zin en lust; Al haar' glans en schoonheid roemen, 't Zijn slechts schimmen die men kust, Kluisters voor de ware rust. Wat baat immer 't vrije leven, Dat bij 't sterven ons verlaat? jezus wil een' Vrijheid geven, Die langs 't pad des levens gaat, En in d'eeuwigheid bestaat. Vrij te zijn voor God en Eng'len; Vrij te zijn door jezus bloed, En zich aan zijn' dienst te streng'len, Geeft ons, bij het hoogste goed, Ware Vrijheid voor 't gemoed. 