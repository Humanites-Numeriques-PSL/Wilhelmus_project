 Der heemelen gebouw Vertelt, te goeder trouw, Gods eer, als met verstand. Dat uitgespannen perk Verkondigt steeds het werk Van syn alwyse hand. De dag stort aan den dag, Van 't wonder, dat hy sag, Veel spraaks ten roem des Heeren. Ook toont de nacht syn magt, En leert den naasten nacht Die weetenschap vermeeren. Daar is geen spraake by, Dierhalven spreeken sy Ook nooit een eenig woord. Nochtans, al zynse stom, Zo werdt hun stem alom, Door elx begrip, gehoort. Hun spraakeloos geluid Gaat langs 't gansch aardryk uit, Hun reedenen berichten Ook 't volk aan 's weerelds end. Hy stelde daar een tent, Waar uit de son blyft lichten. Die is zo frisch getooit, Als eenig bruigom ooit Uit syne slaapsaal gaat. Of als een vroolik held, Die, op een pad, in 't veld, Tot loopen vaardig staat. Haar uitgang is, en wendt, Van 't end, tot aan het end Der ronde heemelsaalen. Voor haaren heeten schyn Kan niets verborgen zyn, Zo heet zyn ook haar straalen. Maar 's Heeren wet leertmeer, Haar heel volmaakte leer Herstelt de ziel door vreugd. Des Heeren woord gaat wis, Syn monds getuigenis Maakt slechten wys in deugd. Des Heeren gansch bevel, Onfeilbaar, recht, en wel, Verblydt het hart, en sinnen. Al wat de Heer gebiedt Is klaar voor die 't besiet, 't Verlicht het oog van binnen. Des Heeren vrees is rein, En blyft de deugdfontein, Voor eeuwig, in syn naam, De rechten van den Heer Zyn waar, en ryk van leer, Rechtvaardig al te saam. Geen goud gelykt zo eel, Ja goud, schoon fyn, en veel, Is geensins zoo begeerlik. Geen hoonig is zo goed, Geen hoonigseem zo soet, Haar vrucht duurt onwaardeerlik. Ook werdt, door die, uw knecht, Vermaant, en onderrecht, Steeds opgewekt tot deugd. Want wiese houden kan, Als een godvruchtig man, Krygt grooten loon met vreugd. Maar, laas, wie kan verstaan Hoe hy al heeft misdaan, Gedwaalt van uwe wetten? Och reinig myne ziel Van 't vuil waar in sy viel, En haar verborge smetten. Weerhou uw knecht met een Van alle trotsigheen, Geen moedwil heersch in my. Dan werd ik, dus bewaart, Oprecht, en rein verklaart, Steeds van veel afvals vry. Heer, die myn rotssteen zyt, En my verlost, ten spyt Van alle, die my plaagen, Laat wat myn mondt al segt, Myn hart ooit ooverlegt, Uw aansigt wel behaagen. 