 ALs ick zye Mijn schoon amye Werdt therte blye, ende al ghenesen: Zy is zoo reyn zoo wtgehelesen, Gheen eelder greyn, in sweerelts pleyn Dan dye Als ick se sye, Haer wanghskens root doen my den noot Bouen maten: Nochtans zo zeg ic bloot, Tot in mijn doot En zal ick se laten Die blomme vulpresen. ALs ick zye Mijn schoon amye Werdt therte blye, ende al ghenesen: Midts haer bruyn oghen Moet ick gedoghen, Door tswaer benoghen, druck ende pyne: Uenus beghin en disciplyne, Heeft meer oft min, mijns herten sin Bedroghen. Midts haer bruyn oghen Vreucht comt op niet, druck en verdriet Doen my waken: Nochtans wies mijns gheschiet, Wiet my ontriet, Uoor al ander saken Soo blyuet zy myne: Midts haer bruyn oghen Moet ick ghedoghen, Door tswaer benoghen, druck ende pyne. Dits mijn vermanen, Solaes met tranen, Ghenouchte spanen, tot allen tyden: Menighe zucht voor een verblyden, Ureucht neemt de vlucht, midts hope en ducht Door dâ€™wanen, Dits mijn vermanen: Nochtans wiet deert, zy ist my weert, Wies ick cuyme: Want icr wel ben expeert, Cupidoos sweert Houdt zijn ou costuyme Die mindt moet veel lyden: Dits mijn vermanen, Solaes met tranen, Ghenouchte spanen, tot allen tyden. Princesse schoone, Jn tsweerelts throone Spandy de croone, voor ander vrouwen: Sendt my troost naer, als lief vol trouwen, Gheen grief zoo zwaer, ick lijdt eenpaer, Te loone: Princesse schoone, Ghy zijt mijn vreuchdt, die my verheuchdt Bouen schreuen: Laet my dijn ionge ieuchdt Uol alder deuchdt Troost en hulpe gheuen: Bluscht toch mijn benouwen, Princesse schoone, Jn tsweerelts throone Spandy de croone, voor ander vrouwen. 