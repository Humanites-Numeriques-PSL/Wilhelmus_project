 SPringht alle zeer wijfs ende mans, Knechtkins en Meyskins tsamen: Laet ons verheughen desen dans Twerdt t’onser alder vramen: De mare is hier Jnt Ulaemsch vergier, T’bescheyt mach elck wel horen, Lof hoogst Princier Uan dit bestier, Een Prince is ons gheboren. Den Ulamingh is vreese ende ducht Gheweerdt met veel calaignien: Gheboren was dees edel vrucht Nu cortelinghe in Spaignen: Dien Godt bemindt Dwaelt niet een twindt, Laet ons hem niet verstoren: Deur dit bewindt Weest vro ghesindt. Een Prince is ons gheboren. Danst alle zeer deur dit bedrijf Ons blijft nu paeys en minne: Godt wil vertroosten t’reyne wijf Ons edel Keyserinne: Noyt zulck een pant Ueur onderstrant Quam ons van haer te voren. Schoon Ulaender-lant Weest nu playsant, Een Prince is ons gheboren. Prince, hooghste Godt t’ons liberael, Lof v deur dit ghevaren: Wy bidden ghy desen Uassael Ons langhe wilt bewaren, En sparen doet Ueur teghenspoet Wy hebben wtvercoren: Lof hooghste goet Met sin en moet, Een Prince is ons gheboren. 