 ‘Zoo immer met ons tweeën, Vrouwlief, in paradijsche rust, Der wereld vreemd, en onbewust Van hare kampen, hare weeën... Dat ware een leven vol van lust, Met ons tweeën! Dat ware een leven vol van lust Met ons tweeën!’ Zij sprong mij op de knieën, En zag mij aan, zoo zoet, zoo teêr! En sloeg dan weêr hare oogen neêr, Als woû ze mijnen blik ontvliêën... En fluisterde, zoo zoet, zoo teêr: ‘Met ons drieën!’ En fluisterde, zoo zoet, zoo teêr: ‘Met ons drieën!’ 