 Juichend, uit de verste lan-den, Stroomen herwaarts, schaar bij schaar, Wakkre kunstenaars te gaêr Om te sluiten broederbanden. Pralend met der kunsten krone, Fier op haren rijken schat, Opent zich de Rubensstad Allen priestren van het schoone. Welker school zij toebehooren, Watvoor vak het hunne zij, Allen klinkt hun even blij Onze welkomgroet in de ooren. Duitschers, Denen, Britten, Gallen Kussen zich als vrienden hier: Onder de eedle kunstbanier Zijn de menschen broeders allen. Allerwegen rijst ten hoogen 't Lied des vredes, heerlijk schoon: Zaten kunstnaars op den troon, Nimmer zou men orelogen. Zegen zal alomme baren, Volken! uwer eêlsten bond! Dies weêrgalme 't de aarde rond: Leven kunst en kunstenaren! 