 ONzichtb're Venus zoon, Die met een roze-kroon, Doorwrocht met lauwerieren, Uw blonde hairen ciert, En op uw wiekjes zwiert, Om preuts te zege-vieren. Als uw gezwinde handt Uw boog 'er pezen spandt, En mikt op Konings Troonen, Op Herders hutten laag, Op dieren vlug en traag, Die droog of vochtig woonen. Geen woning van de Go√¥n, Noch helsche gruwel-troon, Voor uw gevlijmde schichten Beschut zijn noch bevrijt. Hoe komt dat gy de nijdt Niet, door uw handt, doet zwichten? Gy hebt, door even gloeit, Twee herten t'zaam geboeit En vast verknocht met eeden, En door gelijken brandt 't Verbondt, door mondt en handt, Voor eeuwig vast doen smeden. Ziet hoe nu 't gruwel-spook, Begruist met damp en smook, En slijm van vorsch en slangen, Heur giffe adders rept, En die tot tongen schept, Om listig te behangen Haar doen met glans en glimp, Om, u ten spot en schimp, Deez' twee vereende zielen Te scheiden van elkaar, En uw geweid' Altaar Te dempen en vernielen. Op, Schutter! op, te veld! Dit monster-dier beknelt, Eer zy 'er gaat beroemen, Het geen de liefde bindt, Kan ik door mijn gezint, Wanneer 't my lust, verdoemen. 