 O HEERE Godt van Hemelrijc, Wy bidden v alle ghelijc, In wien (het welc wy zijn ghewis) De volheyt aller dinghen is: Strect uwe zegeningh’ oprecht Ouer v arme Dienaers slecht. Wilt ons heylghen de gaven goet Die wy van v ontfanghen zoet, Dat wy die moghen soberlijc Ghebruycken end’ ooc dancbaerlijc, Na dijnen goeden wille fijn, Soo uwe Dienaers schuldich zijn. Dat wy by dien mercken altijt Dat ghy een milde Vader zijt. End oorspronc aller goedicheyt In alder overvloedicheyt, In zonderheyt zoeckende voorts Het Gheestelijcke broot dyns Woorts. Het welcke Gheestelijcke broot Onse zielen spijsicht in noot, Om te leven eeuwich hier naer, Twelc wy behoeven allegaer. Vader ghevet ons dies te meer, Door Jesum Christum onsen Heer. 