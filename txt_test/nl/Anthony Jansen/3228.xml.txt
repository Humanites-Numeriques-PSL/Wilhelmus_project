 EEn Tongh die schamper lieght Sich selven meest bedrieght, Want is de Laster tot verderreven ghesmeedt, Den smeder valt 'er in vaeck eer hy 't selver weet. indien de Laster blaeckt, Vyt nijdt, die 't herte braeckt: Wat isser mee bescheert, de nijt verteert sijn bloet; De laster treft die geen die eerst de laster broedt. Indien de laster sneeft, En voor 't bewijsen beeft, Wanneer 'er wort bekent heur leugenen en nijdt, Den Lasteraer die trilt, en barst van enckel spijt. Die niet dan laster gooyt, Die niet dan leughen strooyt, Waer mee hy vrome Luy belaster en bekladt, Is op der hellen-wegh van 't regelrecht padt. 