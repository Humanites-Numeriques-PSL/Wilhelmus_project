 DE zonden baren plagen. En plagen anxtich klagen. Den anxt verwekt de kracht Om d'oorzaak af te weeren Waarom de hant des Heeren Ter straf wort voortgebracht. Maar Heer, laat in uw tooren Mijn dood niet zijn gezwooren Al heb ik veel misdaan. Ghy kont mijn schult vergeven. En rekken 't zwakke leven Dat digt' is aan 't vergaan. Mijn lijden heeft getuigen. Want mijne beenen buigen En beven. Heer wanneer Zal 't u believen wezen Dat ghy my zult genezen, Dewijl ik my verneer? Wilt u tot my weer wende En enden mijn elende, Zoo wort uw roem verbreit. Wat doode zal bewijzen Dat hy uw naam kan prijzen Als hy begraven leit? Ik ben door droevigh zuchten En lastig' ongenugten Vermoeit en afgemat. De zonden die my klemmen Doen my mijn leger zwemmen Als in een tranenbadt. Mijn oogen, schier gebroken, Staan in mijn hooft gedoken, Mijn wezen is verout. Dat my die rampen raken Kan d'overtreders maken Vol spot verwaant en stont. Maar daar Gods gunst komt schijnen Moet alle smaat verdwijnen. Voort, Gods verachters, voort. Want God heeft nu mijn reden Mijn tranen en gebeden Genadigh aangehoort. De genen die my haten Bevinden hen verlaten, En zijn beschaamt vol schrik. God zal haar niet doen blijven, Maar al dien hoop verdrijven In eenen oogenblik. 