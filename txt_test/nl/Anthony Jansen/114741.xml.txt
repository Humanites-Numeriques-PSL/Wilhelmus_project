 DE wegen weet ghy klaar en naakt Waar doormen tot zulk leven raakt: De middel daar de mensch door leeft Is dat hy daaglijx voedzel heeft: Die daaglijx goede werken doet Verkrijgt een goddelijk gemoet; Gelijck die zich niet aan en drijft Ook daarom altijt zondigh blijft. Volmaeckte deugt is een geheel Die haar verspreit in menigh deel, Bestaande in een bequaam gemoet Dat nimmermeer Gods onheil doet: Maer haren aart na Godes aart Herbaart, en in dien stant bewaart; Waar van elk deel te kennen geeft Het wezen daar 't geheel in leeft. Opregticheit en goedigheit, Met vriendlijkheit, lankmoedigheit En zulk een onbevlekte geest Die God getrouw bemint en vreest, Waar door de ziele wert bereit Ter willige gehoorzaamheit, Zijn deelen der volmaakte deugt Waar doormen koomt ter hoogster vreugt. Voegt hier bermhertigheit noch by. Die nu zoo schaars en zeldzaam zy, Om dat meest elk het zijn' betracht En weinigh op zijn naasten acht Waar door zoo menigh mensch vergaat Of zucht in een bekrompen staat, Terwijl een ander vol en zat Vergierigt onder al zijn schat. Gods woort, 't welck Gods volmaakten aart Tot 's menschen voordeel openbaart Op dat elk een dien aart bemerk', En in dien zelven zich versterk', Breit Gods oprechte goetheit uit Die uit zijn godlijkwezen spruit En van zijn heiligh aanschijn straalt In talloos tal en onbepaalt. Zijn goetheit onderhout en voed Een ygelijk 't zy quaat of goet. Hy laet zijn zon' en zegen gaan Te zamen over goed en quaan. En nimmer wert hy weldoens moe Op dat hy yder voordeel doe, Maar deelt sijn vrugtbren zeegen mee Mildadiglijk aan mensch en vee. Dat ook die deugt in u beklijf En, zonder wanklen, by u blijf. Niet dat ghy die maar zomtijts doet Of als 't zoo valt of als het moet, En meent gelijk de weerelt meent Dat God haer alles heeft verleent Niet voor den vromen in 't gemeen, Maar voor de lust van haer alleen. Maar willigh en met vlijt bereit Zie zelver na gelegentheit, Na oorzaak die uw edle geest Doe zien wie zy van herten vreest, Of gelt en goet dat licht vergaat Daar noit des vromen hoop' op staat; Of God, die in zijn woort belast Dat yder draag des anders last. Maar weldaat zomtijts veel gedaan En dan weer lange stil gestaan, Dat is geen weldaat inder daat Maar slegts verandring van gelaat. Gestadigh zijn en goet te zaam Dat voegt het wezen by den naam. Daerom uw' oogen klaar en gaauw, Want ware deugde luistert naauw. 