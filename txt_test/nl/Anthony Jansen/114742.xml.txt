 "T Is God die yder menschenkint Zoo scherp aan zijn gebooden bint, Dat aard' en hemel eer verga Dan dat een tittel blijve na. En of de werlt die waarheit wraakt En hier een regel tegen maakt; Haar daat en praat is eenderley Los en ligtveerdigh allebei. Zy hangt een dikke schaduw aan En meint zy heeft Gods wil gedaan: Maar zoo ghy haar wat dicht beziet 't Geen datze meint en heeftze niet: Of heeftze wat dat daar na slaat Haar valsze meining maakt het quaat: Of is haar wit en meining goet Zy ergert door haar quaat gemoet. Zy Spiegelt wonderlijk en breet, En weet zoo 't schijnt van all's bescheet, Van zaken die de schrift zelf spaart En of tot hooger tijt bewaart, Of die geen waarheit zelver zijn Maar slegts een hoog en ydlen schijn. Dus bintz' haar godsdienst aan een waan En laat de godsdienst ongedaan. Rolt haar een bede uitten mond, Of die is los en zonder gront: Of zy begeert niet daarze om smeekt Of zy verstaat niet watze spreekt. God roept zy als haar vader aan En laat haar kinderpligten staan, Waar door haar 't vaderlijke hert Met recht van God onthouden wert. Zy weet dat alles naakt vertoont Voor God die in den hemel woont; En evenwel ontzietz' haar niet Het quaat te pleegen daar hy 't ziet. Dat Godes naam geheiligt zy Die bede voegt zy ook daar by; Maar al haar doen en wandel t'zaam Ontheiligt en verkleint zijn naam. Zy bid om aanwas van 't getal Dat Godes rijck bezitten zal, En zelver is zy traag en slap En hout noch andre van den trap. Zy wederstreeft Gods heilig woort En gaat in eigen opzet voort, En bid dat God zijn wil zoo heeft Als die van d'Englen wert beleeft. Zy bid om daaglijx broot met een; Doch is daar geenzints mee te vreen, Want haar begeerigh herte kent In overvloet noch maat noch end. Zy bid dat God haar schulden slaakt; Daar zyze daaglijx grooter maakt, En vergt aan God vergeefzen last Met wegh te doen 't geen daaglix wast. Gelijk zy 's naastens schult vergeeft Wanneer hy zich vergrepen heeft, Zoo bid zy dat God mede doe; En roept aldus des Heeren roe: Want heeft haar iemant iets misdaen Die gaat zy zeer wraakgierigh, aan, Ja plaagt en trekt hem wel zoo hart Dat hy by na verdwijnt in zmart. Zy geeft haer oog' en hart' verlof Te gapen na bekoorings stof; En niettemin zy bid den Heer Dat hy die oorzaak van haar weer' En haar van alle quaat bevrijt En zelver maakt zy 't haar niet quijt. Des is haar bidden leugentaal, Of een lichtveerdigh woordverhaal. 