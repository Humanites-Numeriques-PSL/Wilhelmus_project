 O Vader van de eeuwigheid! Die dag en nacht haar paalen Door uwe wijsheid hebt bereid: Den dag is nu gaan daalen, De duisterheid dekt ons gezicht, De zon voor ons verborgen Geeft and'ren nu haar helder licht, En rijzd we'er op den morgen. Hoe snel en vlugtig is den tijd! Zy vloeid gelijk de stroomen; Wy worden onze daagen quijt, Die noit te rugge koomen. De dingen op der aard, ook wy, Zijn los en ongestaadig: Den avond komt ons naader by, Blijf by ons, Heer genadig! Gy hebt uw goedheid deezen dag Zoo rijklijk gaan betoonen. Gy hoed en voed ons al Gy plag, Uw gunst blijf by ons woonen. Waar onze ooge neemt zijn keer, Uw over-groote zeegen Staat voor ons allezins, o Heer! In alle onze weegen. Maar als eens de gedachten gaan Op al onz werk en handel Wat al verzuimd is, of gedaan, In onzen gantze wandel; Hoe onze reek'ning met uw staat. Wat vinden wy al schulden? Hoe kond Gy, Heer! in zulken staat Ons zoo lang-moedig dulden? Wy bidden uwe Majestait Kom toch met ons niet treeden In 't rechte naa uw gerechtigheid: Maar toon barmhertigheden, Neem weg, dek onze miszedaad, Vergeef al onze zonden, Geneez de ziel van 't ergste quaad Door Christus geest en wonden. Houd over ons getrouwe wagt Wanneer des lichaams oogen De slaap bevangd in deeze nacht, Op dat wy rusten moogen. Laat d' Eng'len toch haar leeger-perk Rond-om ons needer-zetten, Verstoor den boozen, breek zijn werk, Scheur zijn verborgen netten. Voor moord, voor brand, voor dievery, En ramp wild ons behoeden. Dat de Verderver gaa voor-by; Waak over ons ten goeden: Bespreng de deuren van onz' hart Met 't bloed des Lams vergooten: Laat on-gelukken, krankheid, smart Zijn buiten 't huis geslooten. Wanneer dan, Heer! ons lichaam rust, Doe toch de ziele waaken, Dat die bereid in toe-gerust Door Iesus by U naake; Als dan de geest aan 's leevens end, Zich in uw hand zal geeven, Laat die in ruste van elend En vreugde by U leeven. 