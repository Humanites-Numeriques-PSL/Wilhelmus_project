 GElukkig agt ik zulken Mensch, Die niet en neemt zijn lust nog wensch, Die niet neemt zijn vermaaken In stof van aardze zaaken. Want 's Weerelds weezen is maar schijn; Haar wellust snooder, als venijn: Haar alderzoetste vrugten Zijn bitter ongenugten. Van buiten schijntze schoon van glans Maar 't is een scherpe doorne krans. Naar dien sy quetst van binnen, Het hart, de ziel en zinnen. Van binnen soo zy word beschoud Is 't anders niet als schuim van goud. En in haar diepste hoolen De Duivel leid verschoolen. Haar schijn schijnd 't alderzoetste zoet: Haar zijn is niet als bitter roet: Haar opper vlies, blanketzel, En lijf en ziel beletzel. En schoon zy geeft, een Weerelds-kind, Soo lang hy leeft, al 't geen hy mind: Soo zal zy na dit leven, Niet dan veel rampen geven. Wenscht gy dan vreugd, zoo zoeken poog Na 't eeuwig heil, het geen om hoog, Seer heerlijk staet verheeven By God in 't eeuwig leeven. Want 't geen de, Wereld heeft in schijn, Zal waarlijk in den Hemel zijn, De Weereld mag 't belooven: Maar 't beste goed is booven. O God! Geef ons dat Heemels goed, Te soeken met een rein gemoed; Op dat alle onze lusten Voor eeuwig in u rusten. 