 KOom hier, die zijt geneegen Tot yd'le pronk en blinkende gewaaden: Koom laat ons over-weegen De reeden van uw lastige cieraaden; Uw lust behoord // Ook aan Gods-woord De proef te durven waagen: Of kan 't niet weezen, Gy moet u dan naa deezen Anders draagen. Die heerlijk en verheeven In aan-zien zijt jaa Kooninglijk in waarde, Wat is uw vlugtig leeven? Een rook en damp. Uw lighaam stof en aarde. Wat heb gy meer // Om voor den Heer In 't oordeel te verschijnen? Hebt gy geen deugde, Helaas! uw staat en vreugde Moet verdwijnen. Dien grooten dag des Heeren, Die allen schijn en uit-vlugt zal ontdekken, Moet u voor-zigtig leeren Uw in-zigt naa 't believen Gods te strekken; Op dat gy niet // uw on-heil ziet Als 't alles is verlooren. 't Is teegen reeden Dat 's Weerlds ydelheeden U bekooren. Wild uw gemoed vercieren Met heiligheid, in onverdrietlijk poogen; Om, stil en goedertieren, Opregt en kuis, te leeven voor Gods oogen. Het aardz cieraad // Voegd niemands staat Dus zijt gy rijk van haave, Dien elk ten goede, In needrigen gemoede, Met uw gaven. Indien gy dan ontbonden Van hoovaardij, van meer en minder quaaden, Uw lust neemd, om de zonden 't Ontwortelen, en yder af te raaden; Om Christus wet // u voor-gezet Gehoorzaam te vervullen: Zie, of die eeren U nog naa 't aardz' begeeren Volgen zullen. Gebruik uw schat en staaten Tot voor-deel van den Gods-dienst en den zwakken. De staat zal u verlaaten. Uw rijkdom en uw glorij zal ontzakken. Maar in die deugd // zal 's Heemels vreugd Uw ziel zoo sterk bevangen, Dat gy, verschooven, Te vuuriger naa booven Zult verlangen. 