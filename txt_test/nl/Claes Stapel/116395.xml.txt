 IK zag de schoonheid en de zoetheid aller dingen, En sprak: wat zijt Gy schoon! Toen hoorde mijn gemoed, Dat zijn wy ook: maar Hy, van wien wy 't al ontfingen, Is duizend-maal zoo schoon, en duizend-maal zoo zoet. En dat zijt Gy mijn Lief, zoud ik U niet begeeren! Is hier een lely-blad op aard zoo blank en fijn? Wat moet, o eeuwig Goed! O aller dingen Heere! Wat moet de witheid van uw zuiverheid dan zijn? Is't purper ook zoo schoon der roozen die hier bloeijen, Bedaud met peer'len, als de morgen-zon haar groet? Hoe moet het purper van uw Majestait dan gloeijen! Ruikt hier een violet zoo lieflijk en zoo zoet, Als 't weste-windje door de hooven zacht gaat wayen, Zoo ik het meenig-maal by koelen morgen vond: Wat moet zich dan een reuk oor t' Paradijz verspreyen Zoo lieflijk vloeijend' uit uw lieffelijke mond! Is hier de zon gelijk een Bruidegom gereezen, Zoo schoon en blinkend' op het schoonste van den dag? Wat moet uw aangezicht dan klaar en helder weezen! O God! mijn liefste lief! dat ik U een-maal zag! 