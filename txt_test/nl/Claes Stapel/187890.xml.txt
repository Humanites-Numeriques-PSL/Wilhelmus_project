 HY heeft geluk en zeegen, Die al-tijd in Gods wet, En in zijn reine weegen Zijn voeten staadig zet: Geen tonge kan verhaalen, Geen pen beschrijven kan, Geen konstenaar af-maalen 't Geluk van zulk een Man. De Weereld mag hem smaaden, En houden voor een zot, En zoeken t' over-laaden Met alle schimp en spot: Zulx kan hem geenzints deeren, Zulx alles schaad hem niet; De wijl hem God wil eeren En troosten in 't verdriet. Al wat de vroomen lijden Is 't zaad van haare vreugd; Groot juichen en verblijden Spruit uit haar on-geneugd: Gelijk zy hier gaan zaijen Veel droefheid, angst en druk; Zoo zullen zy eens maijen Een oegst van groot geluk. Al gaat den huis-man treuren Als hy zijn akkers boud, En 't zaad uit zijne schuuren Aan 't swarte slijk betrouwd; Zijn druk begint te sluiten, Wanneer hy heug'lijk ziet, Dat God op d' eerste spruiten Gezeegend waater giet. Wanneer de zon komt schijnen, Den Heemel zich ontsluit, Zy doet zijn angst verdwijnen Uit droefheid vreugd spruit: Zoo is 't hier met de vroomen In alle teegenheid, Zy hebben niet te schroomen Het eind is vrolijkheid Al gaanz' op aarden treuren Den Heemel haar toe-lacht, Geen kruis zal al-tijd duuren, Den dag komt naa den nacht. Voor alle vroomen herten Is groote vreugd bereid; En midden in de smerten Toond God zijn goedigheid. Hy zalze niet verlaaten, Zijn oog heeft op haar acht, Zijn hand komt haar te baaten Ook als men 't minst verwacht. Hy zal haast doen op-klaaren De neevels van haar smert; Hy stild d' onstuime baaren En troost haar angstig hert. Wat heeft hy oit te vreezen, Die God heeft aan zijn zijd? En ziet dat vriend'lijk weezen Geduurig eeven blijd? Wie kan hem dog beletten Het erf dat hy verwacht? Wie kan hem dat ontzetten, Waar is zoo grooten kracht? Die op den Heer betrouwen En zullen niet vergaan; Maar vast in al 't benouwen Als bergen blijven staan. Zy hebben niet te vreezen; Hoe zeer den hel-hond bast; Haar vreugd zal eeuwig weezen; Gods gunst en woord staan vast. 