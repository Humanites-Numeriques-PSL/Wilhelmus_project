 MYn ziel stijg Heemel-waard, Verlaat de snoode aard, Gaa in den Geest beschouwen De glans en heerlijkheid, Van God ten toon geleid In d' Heemelze gebouwen. Bespiegel God uw Heer, Van wien gedaald is ne'er Al 't geen gy hebt ontfangen: Wiens Goddelijke kracht U in de Weereld bragt; Dies blijf aan hem vast hangen Beschouw Gods warde Zoon, Verheeven op den troon, Uw heiland en beminde: Buit voor zijn hoogheid ne'er; Aan-bid Hem als uw Heer, Zoo zult gy vreede vinden. Aan-zie het groot getal Der Eng'len, wiens geschal Klinkt in des Heemels zaalen. Aan-hoor het zoet geluid, Hoe zy eeuw in eeuw uit Hun Scheppers lof verhaalen. Oog op het schoon cieraad Van glory, dat daar staat, Dat nimmer kan verdwijnen: Maar in der eeuwigheid In volle Majestait, Gelijk de Zon zal schijnen. Met aandacht eens bevat Dien onwaardeerb're schat, Die nimmer kan verderven, Die noit en word geroofd, Wiens luister noit verdoof, Die 't heilig volk zal erven. Vermaak u in die vreugd, Die d' Engelen verheugd, En die uit God komt stroomen, Die noit in 's Menschen ziel Op 't aard-rijk needer-viel, Bereid voor alle vroomen. Schep hier uw laaffenis Uit 't geen, dat eeuwig is, En waarlijk kan verzaaden. Laat vaaren d' ydelheid Des Weerelds, die verleid: Zoo krijgt gy winst voor schaade. God zy u hoogste goed: Draag Hem steeds in 't gemoed, Laat Iesus u geleiden: Zoo hebt gy waare rust, Al 't geen uw herte lust. Niets zal u van God scheiden. Bemin des Heemels schat; Zie dat die die bevat Wild naa Gods glory trachten, Als zijn d' hoogste eer; Des Heemels vreugd begeer Mijn Geest uit al uw krachten. 