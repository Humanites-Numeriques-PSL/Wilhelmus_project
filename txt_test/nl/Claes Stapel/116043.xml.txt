 WYl de zonne met haar straalen Naar gewoont we'er is gaan daalen, En zich ellik nu ter tijd, Tot de rust en slaap bereid, Moet ik U mijn God noch looven U mijn Kooning van hier booven, Met mijn stem door dit gedicht. U te looven is mijn plicht. Want Gy hebt my, Heer! gegeeven Dit naturelijke leeven, Door uw' kracht ik my verrep, En ook heb al wat ik heb; Daar-om wil ik all' mijn leeden Tot uw' eer en dienst besteeden, Iaa gelijk een offer-hand Stellen, Heer! in uwe hand. Daar-om laat toch op my daalen Uwes geestes vuur'ge straalen, Dat ik uw wil kennen mag, En die klaar zien als den dag. Ik hoop om de dood noch 't leeven Nimmer my oit af te geeven Van uw wil of uw gebod O! mijn Koonink en mijn God! 's Nachts in koele zoomer-tijden Komt Gy 't teer gewas verblijden Met een Heemel-laafenis Van dauws dropjens koel en fris, 't Valt met paar'len op de blaaden. Heer! laat ik van uw genaaden Meede werden zoo besproeid, Dat mijn ziel in deugden groeid. Zonne der gerechtigheeden, Blijf niet langer dus beneeden, Maar wild op-gaan in mijn hert, Dat mijn ziel verlichtet werd: Dan kan ik my recht begeeven Tot dat zoet in-wendig leeven, Om met U te worden een En zeer wonderbaar gemeen. Daar-om Heer trek mijn gedachten In de still' eenzaame nachten, Dat zy vry en on-beswaard, On-belemmerd van de aard Tot u stijgen in den Heemel, By het zoet en lief geweemel, Dat vol dienst sweefd voor uw Troon En den Troon van uwen Zoon. Daar die vroom zaal'ge zielen Zig by leegioenen knielen Voor haar God zijn Majestait, Met een groot eer-biedigheid, Daar die wakk're Heemelingen Heilig, Heilig, Heilig zingen Voor uw Troon en glans en licht, Leggende op haar aangezicht. Woud Gy eens mijn geest daar trekken O! hoe zou my dat op-wekken! Dan zoo zou my deeze nacht Zoeter weezen als ik dacht, Zoeter weezen als de daagen. O! hoe zou my dat behaagen! Iaa misschien dat ook mijn tong Mee in lof en dank ontsprong. En ik mijne stem zou meng'len Onder 't zingen van de Eng'len, En naa-neurien haar toon En mee knielen voor Uw Troon: Doch, o Heer! kan 't nu niet weezen, Als het maar mag zijn naa deezen Dan heb ik mijn 's herten wens En ben een gelukkig Mensch. Kom ik schielijk dan te sterven 't Eeuwig leeven zal ik erven. En zijn in uw Kooning-rijk, U onsterffelijk gelijk. In uw Zoons en uwe naamen Vou ik mijne handen t' zaamen, En leg my gerust ter ne'er Onder uwe vlerken. Heer! 