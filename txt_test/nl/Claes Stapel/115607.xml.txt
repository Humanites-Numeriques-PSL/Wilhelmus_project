 O! Blinde Weereld vol ellenden, Al uw geluk bestaat in waan: Dat gy uw groote armoed kende, En zoud naa and're rijkdom staan. O! Koningen kond gy beseffen Waar in een Kooning-rijk bestaat; Gy zoud' uw roem zoo hoogh niet heffen, Uw' aardze kroon was haast versmaad. Gy boogt met kroon en schepter needer, In 't stof, voor Iesus doorne kroon: Gy gingt tot heerschappij niet weder; Maar bleefd een dienaar van Gods Zoon. Og! Kende gy dien schoonste Heere, Uw aards paleis verliet gy blij: Want hem te dienen is regeeren, Maar 't aards regeeren, slavernij. Wie hem behaagd heeft altijd vreede, Of schoon de Weereld woeld en raazd; En d' een van d' ander wordt bestreeden, Hy is voor geen geweld vervaard. Zijn geest verheugd zig niet door wijnen, 't Is levend' waater, dat hy drinkt; Dat in hem word tot een fonteine Die in het eewig leeven springt. Koom Kooningen van uwe troone; Koom Weereld van uw drek en slijk; Word onderdaanen van Gods Zoone, En Kooningen van 't eeuwig Rijk. 