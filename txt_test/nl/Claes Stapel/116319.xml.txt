 1.O! Heilig zuiver Een, Fonteine alles goeds! Daar Gy bewoond alleen Den tempel des gemoeds, Wat is 'er over-vloeds, Van Goddelijke weelden, Daar blijft in zoo veel zoets, Geen plaatze voor de beelden. Heemelsche Bruidegom! Uw lieffelijk aanschijn, Dat neiget hem al om, Tot die de uwe zijn, Gy trektze al tot Dijn, Uit kracht van uwer minne; Want uwen zoeten wijn Beroofd verstand en zinnen. Uw edel zuiver licht, Uw Goddelijke aard, Uw vriendelijk gezicht, Uw liefde tot hun waard, Een weeder-liefde baard, Zy worden zoo ontsteeken, Als Gy in haar verklaard, Haar herte schijnt te breeken. Want als de ziel aan-ziet Uw heilig weezen puur, Zoo heeftze groot verdriet Hier in de Creatuur; Stond 'et in haaren keur Zy liep uit haare krachten, Doch haar bestelde uur Wil zy van U verwachten. Om uwen 't wil zy diend De ydelheid, o Heer! Gy zijt haar zulken vriend, Zentze vry heen en we'er, En drukze vry ter ne'er, Is 't uw Godlijk behaagen, Gewillig uw begeer Zal zy uit liefde draagen: Uw liefde is zoo vast In 't binnenste geprent, Zoo dat zy door geen last, Druk, lijden noch torment, Kan werden af-gewend Van uwe zoete minne, Al wat Gy haar toe-zend, Dat trekt haar tot U inne. Gy zijt in haar, en zy Is ook in U al-tijd, Wat zy doet dat doet Gy, Haar lijden Gy ook lijd, Haar strijd is uwen strijd, Haar vreugd is uw vermaken, Met haar Gy eenig zijt, Daarom zijn 't uwe zaaken. O wonderlijke God! Die hem met U verbind, Al word hy hier bespot, Hy weet wat hy bevind, Hy weet wat hy bemind, 't Is hem te zien gegeeven: Maar die daar zijn verblind Ook na haar blindheid leeven. 