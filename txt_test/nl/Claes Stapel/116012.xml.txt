 MYn ziel, al uwe lichaams krachten Span aan, en wild naa bidden trachten, Want hooge nood die dringt uw aan, Om aan uw God en angst te klaagen, In deez' bedroefde booze daagen, Met aandagt tot zijn troon te gaan. Maar Heer! wat zal ik voor U spreeken? Aan magt en kracht zal 't my ontbreeken, Ik vind my zelven on-bequaam, Om tot uw Majestait te treeden; Tot bidden heb ik groote reeden, Maar on-magt doet my stille staan. Mijn Heer! wild my te hulpe koomen, Neem van my weg dit angstig schroomen, Staa my met uwe hulpe by, Laat uwe geest mijn geest verlichten, Om naa uw wil mijn be'e te richten, Zoo word mijn ziel van smerte vry. Mijn ziel leg af uw swaar benouwen, Dring door, om uwen God t' aanschouwen, Op zijn ontzachelijcke troon; Kniel voor Hem met vertrouwen needer, Stoot Hy u wech, kom echter weeder, Bid ernstelijk aan zijnen Zoon. Dat Hy wil voor-spraak voor u weezen Aan zijnen Vaader hoog gepreezen, Om u te helpen in zijn gunst; Hy zal genaad voor u verwerven, Die voor uw zond heeft willen sterven, Hoe kan 't dog feilen aan zijn gunst. O Iesus Godes lieve Zoone! Ik valle ne'er voor uwen troone, Verhoor mijn stem, open mijn mond; Om met eerbiedigheid t' ontmoeten Uw Goddelijke heil'ge voeten, Verhoor mijn klacht te deezer stond. 