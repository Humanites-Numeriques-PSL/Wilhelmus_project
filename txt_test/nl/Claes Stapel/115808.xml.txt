 OF schoon het hert gerust Op sterkt en waapens rust, Op spietz, op lans, op deegen: Als maar de viand naakt, En vast vuur-vlammend braakt, Zoo is 't beangst, verleegen. Maar die op God vertroud, Hem voor zijn anker houd In alle nood en lijden, Hoe naarder 't on-geval, Hoe meerder God hem zal In-wendig doen verblijden. Dies zett' ons hert zig ne'er Op God, Hy is onz Heer, De wil en kan beschermen, Die zig beweegen laat Door rouw van 't voorig quaad, Om duzer zig 't erbermen. Laat dan vry 't krijgs-gerugt, Door-schaateren de lugt, Laat duizenden van koppen Vry dringen op ons aan, En naa onz leeven staan, Haar moed-wil zal wel kroppen. O! hoe is 't vroom gemoed, Dat zig in hoope voed, Op Goodes trouw bewaaring, Door-dronken vol van weeld, Als door zijn zinnen speeld, Gods redden uit beswaaring. Hoe swemd zijn hert in vreugd, Wanneer hen maar geheugd Hoe God wel eer den vroomen, In d' alder-swaarste nood, Als Menschen hulpe vlood, Te hulpe is gekoomen. Hoe vuurig word zijn Geest Als hy Gods bla'en door-leezd, Hoe God hem voor de zijnen Getoond heeft, als een held, En 't woedende geweld Als rook heeft doen verdwijnen. Weg, weg dan aardze stut, Die ramp nog leed af-schud, Maar ramp slegts doet verswaaren Gy kond geen dreigend quaad Af-wenden in der daad, Want God moet ons bewaaren. 