 Gunst-rijke God! Gy Heer van alle Heeren! Doe toch uw oog' en ooren tot ons keeren: Aan-zie uw volks verslaagen need'rig herte, Gewond door schuld, vervuld met rouw en smerte. Verhoor 't gesmeek, wy bidden om genaaden, Wild onzen Geest toch reinigen en baaden In 't bloed uws Zoons gestort om onze zonden. Geneez, o God! geneez der zielen wonden. Zen ook uw Geest uit 's Heemels throon van booven In onze ziel, laat die in ons verdooven D' onstooken drift tot achtings yd'le eere: Dat Hy toch twist en all' on-aandacht weere, En 't hert vervul met ernst in heil'ge zaaken, Iaa laat Hy ons door liefd een lichaam maaken, En eenen Geest door onderling verdraagen: Zoo zal U, Heer! 's liefds teiken ook behaagen. En onz gemoed in heilige gedachten Zal op-geschort naa uw gemeinschap trachten: En oogen sta'ig, wijl 't avond-maal zal duuren Op 't deerlijk lot, dat Iesus moest bezuuren, En op al 't heil dat Christus dood doet koomen, Door uwe gunst op 't lichaam van de vroomen. Iaa uwen lof zal 't dankbaar hart uit-rijzen Om uwe liefd in Christus dood te prijzen. Wild dan, o God! uw gunstighe'en betuigen, Een Vaaders hert tot die haar voor U buigen: Want 't wijl uw liefd in 't hoogste top-punt steigerd, Wort noit uw gunst d' ootmoedigen geweigerd. Verhoor dan Heer! verhoor 't gesmeek en bidden, Begunstig ons, weez onder ons in 't midden, Wild uwen Geest in onzen ziel verleenen, Op dat w' in liefd al t' zaam het U vereenen. 