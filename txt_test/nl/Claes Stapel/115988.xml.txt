 KOn Raphels zoon de mommery In 's menschen doen, de veinzery Zoo raar uit-beelden, Wat quaad z' al teelden Door haar bedriegery: Zoo hy van 't nood-lot waar gespaard, Of zoo hy uit de swarte aard Eens quam we'er-om, Zag nog speelen, mom, mom, mom. Want hy die zig een leids-man noemd En van het volk voor wijs geroemd, Door spreek' en preeken Van veel gebreeken, Met woord op 't hoogst verdoemd; Maar zelfs in 't hert daar aan gehegt, En als een slaaf, daar aan verknegt, By 't volk in ro'm, Al te schandig gaat voor mom. De man die ootmoeds needrigheid Al-tijd op tong en lippen leid. Wiens doen en laaten Bestaat in praaten Alleen slegts van kleinheid, Maar staadig tragt, om groot geacht Te zijn by die in staat en pracht Zijn en in ro'm, Gaat verwaand'lijk nog voor mom. Den geld-gier, die met mond veragt Het goud, en schatten houd verdagt, En in zijn handel, Zijn doen en wandel Niet als naa schatten tragt, Is by het vollik noch in waan, Of 't om geen geld hem waar gedaan; Moet willens dom, Als vernoegd, gaat hy voor mom. Hy die van 't vol vertrouwen praat, In alle teegenheid en quaad, Op God, die d' vroomen Noit laat om-koomen, Maar met zijn zorg om-vaat; Die jaagd en draafd zelfs naar een stut Voor hem of tot zijn kinders nut. 't Waar al te dom, Zocht hy niet te gaan voor mom? De wraakelooze met de mond Beroemd hem op weer'loozheids grond, Zoo lang de quaaden Hem leed, noch schaaden Aan-doen, schijnt het gegrond; Maar dan zoo wreekt hy zig subtiel, In schijn of hy zig weer'loos hiel. 't Is al te krom, Dus by 't volk te gaan voor mom. De kerken-stichter, die zijn werk Besteed, aan 't bouwen van zijn kerk, Dat die mag bloeijen En daag'lijks groeijen Is 't wit en ooge-merk: Als hy de lie'n slechts in de kerk Mag kerk'ren, kroond hy zulken werk. Met Gods-diensts ro'm, En speeld dus de rol van mom. De vryheids-minnaar, die 't gemoed Niet bind aan 't kerk'lijk poppe-goed, Maar die de vryheid Tot stut en grond leid, En dwang verhuizen doet, Indien hy niet in waarde deugd Te wand'len, heeft zijn hoogste vreugd, Maar slim en krom Tragt te gaan, speel me'e voor mom. Waar dat m' hem keerd 't zy hier of gins, Men speeld'er met de momme grins; Is dan de waarheid Zoo vol on-klaarheid, Dat regte deugd-gezinds Nau 't ondersche'en zijn van de schijn, Hoe kan dan waarheid waarheid zijn Voor 't vroom gemoed, Dat geenzins met schijn zig voed? Nochtans blijft waarheid eeuwig waar, En maakt haar voor haar minnaars klaar, Die naa geen menschen Tot voorbeeld wenschen, Maar vlieden het gevaar; Dat werd gebooren, door het zien Op menschen, en sta'ig om te zien Naa and'rer doen, En noit zelfs aan 't werk te spoe'n. Wild gy de waarheid klaar en naakt Aan-schouwen, Christen hert, zoo maakt U beezigheeden Van zelfs te treeden Op 't pad, 't welk schijn verzaakt, Zet dubbelheid en veinzery Als schouwb're monsters aan een zy, Laat een-vouds licht Zijn de Noord-ster van gezicht. Wacht zelfs u van het mom vergif, Laat zuiv're waarheid liefdens drift Uw hert vol-drenken, Om nooit te denken Aan 's menschen gunst, of gift, Daar 't mom gespuis uit werd gebroed, Het vals geveinz door werd gevoed, En die althans Is de bruid van 't mom gedanz. Neem slechts voor oog, alleen by God Te zijn gezien, schoon 's Weerelds spot En smaad u drukken, Veel ongelukken U treffen; stel uw lot Alleen, om van 't alziende oog, Dat 's menschen doen schoud van om hoog, Te zijn bemind, Als een trouw gehoorzaam kind. Maak geen besluit, om dat men niet Als mom en mommery en ziet, Dat waare zeeden Deugds baans betreeden Van niemand niet geschied. En dus gy 't werk met recht me'e staakt; Die sluit-re'en waar on-wis gemaakt. Daar liefd verkoud, 't Hert op valsche sluit-re'en boud. Of schoon een ander juist en net 't Pad scheen te gaan, zoo 't is gezet, En dus een baaken In alle zaaken Te zijn, scheen on-besmet; Nog zou 't geen grond-vest zijn voor 't hert, Daar door 't van waarheid zeeker werd. Door zelfs te doen Kan men waarheid best bevroe'n. Wild gy van waarheid zeeker zijn, Vergaap u aan geen menschen schijn; Laat hert en oogen Zijn af-getoogen Van 't schaad'lijk ziels fenijn: Tree zelfs ter baan , om heiliglijk Alleen voor God, heel zuiverlijk Met kloek bestaan 't Paadje als alleen te gaan. Zoo zal zig waarheid als een zon, Die gy voor-heen niet zien en kond Door 't neevel-duister Van menschen luister Vertoonen, en een bron Van wijsheid en door-zigtigheid. Zig op-doen, daar de schallikheid Van 't mom gelaat Voor u als door naakend' staat. Wel aan dan, die wil zeeker gaan Moet zelfs de hand aan 't werrik slaan, En noit om-kijken Schoon-z' all' beswijken. En 't werk we'er laaten staan. Noch moet hy sluiten in zijn hert Dat deugd kan en betreeden werd Van die den schat Des Heemels grond'lijk bevat. 