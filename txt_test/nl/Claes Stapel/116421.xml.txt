 WAt is het looven ook! Waar zijn nu onze vrinden: Vergaan gelijk een rook Die wy niet meer en vinden: Hoe zeer zy ons bevielen Dat voeld het vleesch met pijn; Ach af-gestorven zielen! Hoe magt nu met u zijn? Veel beeter als het plag, Wy zien uit klaarder oogen In eenen schoone dag; All' on-rust is vervloogen: Hoe zal men 't u verbeelden, Wy hebben wat ons lust, Wy smelten in de weelde Van eene zoete rust. Gy rust in 't hoogste goed, Maar wy noch hier gevangen In 't aardze vlees en bloed, Wy zuchten uit verlangen, Om u daar eens te vinden In 't schaadulooze licht, Wy zien hier noch als blinden Met scheemerend gezicht. Wy wenschen dat gy waard Daar wy ons nu bevinden, Verheerlijkt en verklaard, Veel naader ons beminde; Die ons met zijnen bloede Zoo dier-baar heeft gekocht, Die ons zoo lange hoede En hier in vreede brocht. 