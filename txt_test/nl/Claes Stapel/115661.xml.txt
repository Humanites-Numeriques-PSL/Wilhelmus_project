 GY, die 't oog hebt gevest, Op het hoogst, op 't schoonst, op 't best, En door quade keur hier 't hoogst verkiest, Daar gy het beste door verliest; Leer, met onderscheid, Wat de hoogte zy, Die u, en elk staat vry; Die u is bereid, Zoo gy naa geen hoogte taald, Maar willig needrig needer-daald. 's Weerelds hoogt heeft men niet Zonder moeiten of verdriet, Smert heeft hy die 't zoekt, onrust die 't bewaard, Met laster van elkx quaalijk vaard. 't Maakt uw yders slaaf, Tot elkx dienst verpligt; En staat daar by zoo ligt: Waart gy nu een Graaf, In de hoogste eer, Op morgen daald by ligt ter neer. Staa dan niet naar dien staat, Die beswaard en ligt vergaat: Maar verkiez door 't best 't geen u ruste geeft, Waar in gy eeuwig heerlijk leefd. Die gy niet verkrijgt Door veel schat of goed, Maar door een vroom gemoed; Op welks top gy stijgd, Als gy van de hoogte scheid, En needer-daald in needrigheid. 