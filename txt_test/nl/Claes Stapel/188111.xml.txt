 GY yveraars gemein, Die yverd om het goed, Al is uw hoopken klein, Hou al-tijd goeden moed, Wild reine liefde zoet Onder malkander draagen, Zoo zal uw yvers gloed God uwen Heer behaagen. Met broederlijke aart, En lieffelijk accoord, Als gy by een vergaard, En handeld van Gods woord, Breng geen propoosten voort Van tijdelijk geneeren: Op dat hy, die daar hoord, Zijns zielen heil mag leeren. Niet eigen wijs en zijt, In 't geene gy verstaat, Om woorden niet en strijd: En zoo gy u ontgaat, En weez niet obstinaat, Maar zoek der zielen winste: U onderrechten laat, Al waar 't ook van de minste. Wacht u van ydel eer, Want zy heeft zulken kracht: Den vreede veld zy ne'er, Breekt liefde en aandacht, Haar naasten zy veracht In schijn van heilige eden: Daar-om u voor haar wacht Wild gy behouden vreede. Die gy gebrek'lijk ziet, Met deezen heb mee-doog, Ergerd u daar-om niet, Trek uit het schalke oog: Want die daar zom-tijds hoog Booven al meind te lichten, 't Is niet in zijn vermoog Een iegelijk te stichten. Dus u ootmoedig draag Naa 't voor-beeld Iesus Christ', U zelven niet behaag: Is 't dat uw naasten mist, Moed-willig niet en is 't, Het beste zoekt hy meede, Waar 't dat hy beeter wist, Gewis hy beeter deede. Hou staadig in 't gebruik 't Verzaamen, laat het niet Om Mammon noch om buik, Gelijk men daag'lijks ziet Dat nu ter tijd geschied Van die de Weereld minnen, z' Hebben in 't woord verdriet, En onbereide zinnen Gods woord, dat eedel zaad, Op-waszen niet en kan 't In herten, daar het quaad Noch heeft de over-hand, Noch ook daar het verstand Belemmerd is met lusten, En kan 't niet weezen, want 't Moet in de stilheid rusten. Uw herten wel bereid En van de zonde vrijd, Dat tot haar dienstbaarheid Gy niet verbonden zijt, Hoe-wel in deezen tijd Veel Menschen daar in blijven; Doe des te grooter vlijt Om haar uit u te drijven. Zoo moogt gy on-belet God dienen met geduld, Consciency on-besmet, En handen met onschuld Gy voor-taan hebben zult Voor God, in zuiver klaarheid, Met liefde Gods vervuld, En vry-gemaakt in waarheid. Aldus gy yveraars Yverd van herten vry: Uit-wendig veel gebaars By u toch niet en zy: Wacht u van huich'lery, Want God ziet alle dingen: Uw weetenschap moet gy Ook in der daad vol-bringen. 