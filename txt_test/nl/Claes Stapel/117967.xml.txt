 't ZY dat ik slaap, 't zy dat ik waake, 't Zy dat ik zit, 't zy dat ik staa, 't Zy dat is swijg, of ben in spraake, Waar dat ik ben, of waar ik gaa; Zelfs onder eeten, onder drinken Ik hoor al-tijd, ik hoor al-om, Deez stem in mijne ooren klinken, Op! op! Daar komt den Bruidegom! d' Uur van zijn komst is my verborgen; Ik twijffel of 't zal 's avonds zijn, Of 's midder-nachts of in den morgen, Of ook by klaaren zonne-schijn: Ik weet den tijd begind te korten. De uur alleen den Vaader weet. Dies wil ik vroeg mijn lend'nen schorten, En houden steeds mijn lamp gereed. Wel zaalig zal dien dienst-knecht weezen, Die waakt en zijnen Heer verwacht: Maar wee dien dwaas, hy mag wel vreezen, Die d' hoope van zijn komst belacht. Zy, die Hem hebben 't hert door-steeken, Zullen zijn aanschijn moeten zien; Hy zal Hem schriklijk van haar wreeken, En laas! Wie zal haar hulpe bi'en. Zy zullen wenschen dat de bergen, Dat d' heuvelen van swaar gewicht Haar mochten dekken, en verbergen Voor 't on-verdraaglijk aangezicht: Maar haaren wensch zal niet geschieden, Zy zullen roepen om de dood: Maar zelfs de dood zal van haar vlieden. O jammer en benautheid groot! Hoe zullen zakken d' hooge kruinen Die steile halzen zijgen ne'er, Op 't sterk geklank van die bazuinen En des Archangels stem noch meer. Hoe zullen haar de herten beeven, Wanneer zy van den rechter-stoel Met smaadheid worden wech-gedreeven, Gestort in d' helze zulphur-poel? Maar gy o Mensch! die met verlangen In hoop des Heeren komst verbeid, Die, om den Bruidegom 't ontfangen, 't Best dat gy kond u maakt bereid; Hoe zal u 't hert van vreugd ontspringen, Hoe zal u 't hoofd dan gaan om hoog; Hoe zal dan naa de wolken dringen Uw starrend en verlangend oog. Den Wolk-throon zult gy zien bereiden, Daar op den Heer zal zitten gaan. Die duizenden, die hem geleiden, Zult gy ook zien rond-om Hem staan; Dan zult gy werden op-genoomen En uwen Heer gaan in 't gemoet, Die met veel grooter glans zal koomen Als 't groote licht der Weereld doet. Zijn klaarheid zal uw gants om-vangen, Om-schijnen zal uw 't Heemels licht: O! wat een vreugd zult gy ontfangen Door zijn zoo vriendelijk gezicht. 't Aan-schouwen van zijn klaare oogen Zal dringen door uw ingewand, Uw traanen zal Hy zelfs af-droogen, Af-wissen met zijn zachte hand. Zijn zoete stemme zult gy hooren Uit al die Heemelze musijk, Koom hier mijns Vaaders uit-verkooren, Koom ziet, geniet het Koonink-rijk. Koom neem den Heemel voor uw wooning, Die u voor lang is toe-bereid; Elk van u zal hier zijn een Kooning En heerschen in der eeuwigheid. Heer! geef dat ik uw openbaaring Met vreez en ook met vreugd verwacht; Dat my den dag van uw verklaaring Niet en betrappe on-verdacht. Geef dat ik voor uw komst mag duchten, Nochtans die wachten on-beschroomd, Dat ik met hertelijke zuchten Mag zeggen, Heere Iesus koomt. 