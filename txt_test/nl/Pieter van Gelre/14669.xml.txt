 HEer wilt ons ontfermen! Christi in u armen Wilt ons doch beschermen. Heyl'ghen Gheest verlicht // ons. Eene Godt drievuldigh Die den mensch sorchvuldich Steedts bewaert geduldich, Tot u Tempel sticht // ons. Iesu Godes Sone, 's Vaders aerdtsche throone, Die by ons quaemt woone. Onser wilt ontfermen! Iesu furieuste, Bly victorieuste. Alder glorieuste. Onser wilt: Iesu wonderlijckste, Eeuwich alderrijckste. En vermaeckelijckste, Onser wilt. Iesu alderbloedichst', Ootmoedich, en goedichst', Heer aldersachtmoedichst', Onser wilt. Iesu, ons voornaemste. Tot de liefd' bequaemste, Alderghehoorsaemste, Onser wilt. Iesu langh verduldichst' Tot de doodt onschuldichst'. Aldersorchvuldichst', Onser wilt. Klaer-blinckende Sterre Iesu, die van verre Ons leyt uyt 'tverwerre, Onser wilt. Liefd' en vrede kusser, Iesu tweedrachts susser, Helsche vlamme blusser, Onser wilt. Voorbeelt aller deughden, Iesu, die met vreughden, Ons, door u verheughden, Onser wilt. Toevlucht der bedruckten, Iesu, die ons ruckten Wt, dat ons misluckten. Onser wilt. Trouwe Herder goedich, Iesu, die kloeckmoedich, Keert des Wolfs muyl bloedich, Onser wilt. 's Vaders eeuwich wijsheyt. Iesu, die d'afgrijsheyt, Van ons siel, met prijs leyt, Onser wilt. Vreucht, in d'Engelen wooningh Patriarchen Coningh Klaer Propheets vertooningh Onser wilt. Meester die noyt miste, Iesu, boeck, schat kiste Der Euangelisten, Onser wilt. Der Astost'len wijser, Iesu, deuchden prijser, Vuyle sonds afgrijser, Onser wilt. Tracht der martelaren, Iesu, als veel scharen haer ter doodt beswaren, Onser. Licht der Confessoren Iesu, als sy hooren, Dat haer mocht bekooren, Onser wilt. Heyl'ghe Troone Iesu! Alle die met vrees // u Hier aenroepen; dees // u Wilt ghenadich, sparen. Ons van alle quaeden Sondaers boos aenraden En van vuyle daden, Wilt ghenadich sparen. 'Tvrees'lijck overtreden, Van de heyl'ghe reden Vw's gheboden mede, Soo verlost ons Iesu. Van 't onsalich sterven En het eeuwich derven, Van u Hemels erve, Soo verlost ons Iesu. Door u neder dale, In een stals stroo sale, Achtste daeghs naem hale. Soo verlost. Door u geessel roeden: 'Tkroonen vande woeden: En het deerlijck bloeden, Soo verlost, Door u bitter dooden: Helsche macht uyt roden, Opstaen, hemels nooden, Soo verlost. Lam dat onse sonden, Inde aertsche monden, Weder hebt ghebonden, Spaert ons siele, Iesu! Lam dat onse packen Inde Dooren tacken Van u hooft liet sacken. Wilt ons doch verhooren. Lam dat onse smetten, Aen u cruys liet setten, Om ons niet te letten. Wilt ons voort ontfermen. 