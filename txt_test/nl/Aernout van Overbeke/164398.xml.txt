 WElcke droefheyt baert een hondt? Welcke droefheyt baert een hondt, Een getrouwe wacht van braven Die in 't water wort begraven? Welcke droefheyt baert een hondt? Welcke droefheyt baert een hondt? Gout noch silver konde niet, Schoon 't soo meenigh Vorst verriet, 't Edelmoedigh beest bekooren, Dat het liet sijn Heer verlooren. Welcke droefheyt baert een hondt? Welcke droefheyt baert een hondt? Het verstandigh beesje vloogh Op een wencken van sijn oogh, En op handt en vinger-teecken, Beter als veel knechts door 't spreecken. Welcke droefheyt baert een hondt? Welcke droefheyt baert een hondt? Als hy op een biesesprey Wees, hoe aerdigh in de Mey Meysjes leggen op haer rugge, Dan wiert selfs Cupido vlugge. Welcke droefheyt baert een hondt? Welcke droefheyt baert een hondt? Doen hy met een stercke handt Stiet het slagh-swaert uit de handt Van manhafte Soudenieren; Toen wiert Mars vol minne-vieren. Welcke droefheyt baert een hondt? Welcke droefheyt baert een hondt? Hadt Diaen hem op de jacht Mogen hebben in haer macht, Om voor onraedt niet te vreesen, Souw hy 't hooft der bosch-wacht wesen. Welcke droefheyt baert een hondt? Welcke droefheyt baert een hondt? 't Geestigh lijf dat quispelsteert, Strijcke-voet en helden eert: Kost aen plompe boots-luy leeren, Dat men moet ontsien sijn Heeren. Welcke droefheyt baert een hondt? Welcke droefheyt baert een hondt? Voor de minne tot de hondt, Die hy trouw en vriend'lijck vondt, Kan in wack're Hopman v... Geene min tot vrouwen halen? Welcke droefheyt baert een hondt? Welcke droefheyt baert een hondt? 't Beelt des honts verstoort sijn lust; Hy heeft nacht noch dagh geen rust: Sangh noch spel hem kan bekooren, Nu hy heeft de hondt verlooren. Welcke droefheyt baert een hondt? Welcke droefheyt baert een hondt? Al de werelt hadt hem lief, Mits hy roover was noch dief: Schoon hy kassen en tresooren Op en toe deed' na behooren. Welcke droefheyt baert een hondt? Welcke droefheyt baert een hondt? Beesje, spiegel van de deught, Gy benaemt uw Heer geen vreught, Hadt ghy in der Leeuwen kaken 't Leven vechtend' mogen braken. Welcke droefheyt baert een hondt? Welcke droefheyt baert een hondt? Sneuvelt om een goede saeck, d'Oorloghs-helt met weder-wraeck; Een grootmoedigh Prins te minder, Reeckent de geleden hinder. Welcke droefheyt baert een hondt? Welcke droefheyt baert een hondt? Maer, nu 't honts-gestarnte blaft, En veel stilte op Zee verschaft, Slaet de Doodt, die helsche prye U in 't breyn met rasernye. Welcke droefheyt baert een hondt? Welcke droefheyt baert een hondt? Gy hadt vogels van Jupijn Noch tot voedsel konnen zyn; Maer, Ã´ smaet! niet uyt te wisschen, Ghy moet zijn het aes der visschen. Welcke droefheyt baert een hondt? Welcke droefheyt baert een hondt? Maer, de schoon' Urania Slaet mijn klachten lacchend' ga! Nu sy in het honde-teecken, Siet een tintellicht ontsteecken, Tot een eere van den hondt, Tot een eere van den hondt. Spoel dan Hopman uwe smart Met een glaesje van het hart: Want een starre wort gebooren Tot een eer van d'uytverkooren, Tot een eere van den hondt, Tot een eere van den hondt. 