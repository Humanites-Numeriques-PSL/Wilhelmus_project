 Iesus! bron van licht en leeven! Licht, waar in Gods licht zig toont, Van den Vader ons gegeeven, Welkers volheid in uw woont; Tot uw licht, uw vreed’ en schat, Komt een dor en leedig vat, Die uw Geest zijn blind- en boos-heid Zien doet, met zijn magteloosheid. In uw wonden zie ik oopen Een fontein voor schuld en smet: Tot u kom ik hygend loopen, Naar u is mijn lust gezet: Want mijn hert schijnt uitgeteert, Maar gy lokt mijn ziels-begeert’, Dat zy zig in u vermaake, En al ‘t schepsels heil verzaake. Gy! ô trouwe goede Herder! Niet maar slegts ten leeven voedt, Maar uw liefde gaat nog verder, Gy bezorgt zelfs oovervloed, Hémels Manna, is het brood, Waar toe gy uw kind’ren nood: Drank uit zuiv’re weelde-deeken; Op dat niets haar zoud ontbreeken. Gy vergunt haar door uw goedheid Oovervloed van vreê en vreugd: Gy verquikt haar met uw zoetheid, En vernieuwt der zielen jeugd, Dat s’als Arenden om hoog Opwaarts heffen hert en oog; Wijl gy hen die u verwagten, Steeds vernieuwt der zielen-kragten. Gy doet uwen taafel dekken, Daar gy onder brood en wyn, Wilt uw kind’ren spys verstrékken, En tot ziels verquikking zijn: Zoetste Iesus! leidt my in Deeze wond’ren van uw min, Tot ik my geheel verlieze, En u tot mijn deel verkieze. 