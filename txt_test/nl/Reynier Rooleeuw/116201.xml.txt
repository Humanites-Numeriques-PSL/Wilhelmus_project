 Het heil van God bereid, Dat Hy hier na zal schenken, Des Hemels heerlikheid Kan geen vernuft bedenken: Geen Philo-sophen leer Gaf daar van oyt verklaring, Als Iesus onzen Heer, Door Godlijk’ openbaring. Hy stelde klaar ten toon De Zaligheid der vromen: Maar dat Hy, Godes Zoon, Zelv’ eerst die zouw bekomen, In Konings Majesteit; Om ’t eeuwig heerlijk Leven, ’t Geen Hy had toegezeid Den zijnen ook te geven. Van dit zijn Koningrijk Gaf Hy (schoon arm, verschoven) Op aard een heerlik blijk Om ’t elk te doen geloven. Hy nam met Hem alleen Drie Iongren, die Hy scheide Van d’andre, en met Hem heen Een hogen berg opleide. Daar (’t scheen onmogelik) Wierd Hy voor aller oogen, Als in een ogenblik Met Hemel-glans omtogen; Zijn helder aangezicht Blonk, als het zon-geschitter; Zijn kleed ook, gantsch verlicht, Sneeuw-wit, ja noch veel witter. By Hem twee achtbre mans, Elias, daar verschenen, En Moses, ook met glans Bestraald rondom haar henen: En hebben Hem voorzeid Zijn lijden, en zijn sterven, Als ook de Heerlikheid, Die Hy daar na zouw erven. Maar Petrus heel verbaast, Door ’t geen hy zag verschijnen, Uyt vreze, dat wel haast Dees’ Hemel mogt verdwijnen, Sprak, Heere, houw hier stee, Laat ons van hier niet scheiden, Maar voor U, en die twee Drie woningen bereiden. Toen dekt’ een wolk-gordijn Dees’ heerlijke vertoning. Geen Hemel lang kan zijn Van duur, op d’aardsche woning. Men hoorde daar een stem: Dit is mijn uitverkoren, Geliefde Zoon; en Hem, Geen and’re zult gy horen. Hoe word een mensch met kracht Verrukt en opgetogen, Wanneer hem, onverwacht, Iet heerlijks komt voor oogen! Waar door zijn geest beroerd, Niet weet van ’t aardsch gewemel, Maar word als opgevoerd Tot in den derden Hemel. Maar al dat schoon gaat heen, Hy kan ’t niet lang behouwen. Ach! die de heerlikheen Des Hemels mag aanschouwen, (Die boven aardsch geneucht Zijn verre te verkiezen,) Geniet de volle vreugd, En zalze noit verliezen. Daar hy by Godes Zoon Geen twee, maar alle vromen Zal zien, tot zijnen throon, Verheerlijkt, opgenomen; En blinken als de Zon In ’t Rijk van God, hun Vader; En drinken uit de bron Des heils, met hem te gader. O Hemelsch ziel-vermaak! Wie word daar toe verkoren? Die, na die Hemel-spraak, De Zoone Gods zal horen; Hem volgen in zijn Leer, En in zyn heil’ge treden; Voor al, als hier zijn Heer, Veel bezig in Gebeden. Zie, hoe Hem, op zijn Be’e, Dit Godlijk Licht bestraalde; En onder ’t Bidden mee Gods Geest op Hem neerdaalde Die sterk tot God genaakt Met bidden, danken, loven, Word van zijn Geest geraakt, En opgevoerd na boven. 