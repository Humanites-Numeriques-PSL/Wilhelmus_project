 De wreedheid, niet verzaad Alleen met spot en smaad, Zoekt bloed te plengen. Haar bloedraad samen spand, Om door der Heid’nen hand Hem om te brengen. Men bind d’Onnooz’len, als een dief, of rover; Men geeft Hem in Pilatus handen over. Hoe wroegen, en hoe wringen Die dertig Zilverlingen (Te lagen prijs voor dien onschat-b’ren Koning,) Het hart van dien Verrader! Ver van berouw; maar nader Aan wanhoop, dien de dood volgt tot beloning. Dit voorbeeld hen niet baat, Die valslijk door Pilaat Den Heer aantijgen Oproer, en heerschappy: Zijn leven sprak Hem vry; Dies wou Hy zwijgen. Maar vraagtmen, of Hy Koning was; door reden Heeft Hy zijn Hemelsch Koningrijk beleden. d’Onnooz’le deugd uytlichte, Zoo klaar, voor ’t Roomsch gerichte, Dat Hem Pilaat vry keurd’, en niet strafwaardig. Zijn vrouw ook in haar dromen Zag d’onschuld van dien Vromen; En sprak; Laat af van Hem, Hy is Rechtvaardig. Maar, ach! de felle Iood Dingt echter na zijn dood, Geen onschulds hoorder: Elk met verwoede stem Roept; Kruist Hem, weg met Hem; Laat los den Moorder. De Rechter zwigt; doch meind door ’t handen-wassen Van Iesus bloed-schuld, haar die toe te passen. Maar die verwoede menschen Zich deze vloek toewenschen! Zijn bloed koom’ over ons, en onze kind’ren. De bloed-straf van dien Vromen Is haast op hen gekomen; En duurt tot heden, zonder te vermind’ren. Doch zijn de Ioden wreed; Gy dan, die Christen heet, Toon meer meedogen. Aanschouw, hoe dat Pilaat Gods Zoon met geessels slaat, Met weenend’ oogen. De moedwil gaat uw Koning smaadlik honen En ’t eere-waardigst Hooft met doornen kronen; Men druks’er in met slagen, Om pijn by spot te dragen, By laster-re’en, by smaad, en vuyl bespouwen. De Ioden, hard als steenen, Aanschouwen ’t zonder weenen. Ia juichen om zijn smart en harts-benouwen. Ach! ziet Hem afgemat; Van zweet en bloed bespat, Zijn Kruis noch dragen, Met afgesloofde le’en. Kom, Simon van Cyreen Hem onderschragen. Gy vrouwen, die Hem volgt met jammer-klagen, Beween uw eigen volks ellend en plagen. Dus draagt en torst die Goede Tot Golgotha, gansch moede; Die ademloos, van dorst byna verstikte. men gaf Hem niet met alle, Als drank van myrrh’ en galle, Hem, Die hun lijfs-en ziele-dorst verquikte. Daar word Hy naakt gestrekt, De leden uitgerekt, Op ’t kruis gebonden: Men drijft de nagels heen Door vleesch, door zeen en been, Met diepe wonden. Daar hangt Hy smaadlijk, (doch met Eer-bekroning; Iesus van Nazaret der Ioden Koning.) In ’t midden van twee moorders, Als Hooft der Rijksverstoorders. Die Goede bid noch voor die Hem ontlijven: Laat, Vader, dees’ onvromen Uw wraak niet overkomen! Zy weten niet, wat quaad z’aan My bedrijven. By pijn quam all’ mans spot; Is Hy de Zoon van God, Laat Hy ’t nu tonen. Iood, Heiden, priester-schaar, Ook d’eene moordenaar, Hem bitter honen. Maar d’andre straft hem dus; wy lijden waardig Dees straf; Hy lijdze mee, doch is Rechtvaardig. Hy, in ’t gelove krachtig, Bad, Heer, zijt mijns gedachtig, Wanneer Gy zult uw Koningrijk bekomen. Ik zeg u ware reden, Sprak Iesus, gy zult heden Met My in ’t Paradijs zijn opgenomen. De Zon op klaren dag Bezweek, als zy aanzag Dees Zon bezwijken; Mijn God, mijn God, riep Hy, Waarom verlaat Gy My, Nu troost moet blijken? Verlaten? Neen, O Iesus, Die ’t betrouwen Ter dood onwank’lijk hebt op God gehouwen. Hy dorst na ’t zalig-ende, ’t Was al volbragt, en wende Tot God zijn stem, met deze troost-verklaring. Mijn Vader, in uw handen Stel Ik mijn Geest te pande. En gaf zijn Geest aan God, in zijn bewaring. God uit zijn hogen throon Gaf tekens, dat zijn Zoon Hier had geleden, Door wondren hier gebeurd; Des Tempels voorhang scheurd’ Heel tot beneden. De rotzen zag men splijten, d’aarde beven, De graven open gaan, de dooden leven. d’Aanschouwers staan verwondert, En d’Hooftman over honderd. Wat zijn hier al Getuigen, hoe veelvuldig! Die all’ met volle monden, Tot Godes Lof, verkonden; Hy is Gods Zoon, Rechtvaardig, en Ontschuldig. Ziet in dees schildery, Hoe groot het Lijden zy Van onzen Heere. Hoe zwaar zijn pijn en smert, Hoe veel, hoe wreed, hoe herd, Hoe vol oneere: Voor Liefd’, de grootste haat van vreemd’ en vrinden: Voor Goed, het snoodste quaad, van zijn Beminden. Hy lijd in all’ zijn leden, Van boven tot beneden. Merk boven dit, hoe zwaar op Hem aanvielen Den angst en bangigheden, Die Hem alom bestreden. Dus leed de Heer in lighaam en in ziele. Dit Lijden, schoon zoo groot, Verwon Hy, en de Dood: Nu leeft Hy heerlik. Dit ’s u, O Christen held, Die met Hem gaat te veld, Zeer troost- en leer-rijk. Word gy om Iesus naam, gelijk een snoden, Gehaat, gesmaad, mishandelt; wil m’u doden. Neem op uw Kruis, en draag het, Gaat achter Hem. O! waag het. Schrik voor geen nood, hoe groot; voor pijn, noch sterven, Merk aan, hoe Godes Zoone, Dus kreeg der kroonen Kroone. Lijd gy met Hem, gy zult ze met Hem erven. O! Iesus, Godes Zoon, Des Lijders vreugd en loon; O! steun der zwakken; Laat noit, die om U lijd, In nood, gevaar, of strijd, Uw hulp ontzakken. O! Gy door kruis, en zwaren angst Beproefde, Meedogend met elks nood, troost der bedroefde; Ach! wilt ons noit begeven, Maar neemt men ons ook ’t leven, Ontfang de geest: O! laatze, Heer en Koning, In ’t Paradijs verheugt zijn: Daar na in volle vreugd zijn, By U, en God uw Vader, in zijn Woning. 