 Geen ding het hart zoo zeer verbind Aan uwe Liefd’, O Hemels Koning, Als dat het daaglijks ondervind De blijken van uw gunstbetoning. Noyt word van ons genoeg bedacht, (Om ’t hart tot U te doen ontvonken) Wat Gy aan ’t menschelijk geslacht Al Zaligheden hebt geschonken. Ach! Heer, Gy zijt op aard geweest Een milden uytvloed van genaden; Elk laafde Gy na lijf en geest, Door ’t rijk genot van Uw weldaden. Gy hebt hier geen verlegen hert Oyt zonder troost van U gewezen; Maar elks ellenden, lighaams smert En qualen vriendelijk genezen. De zondaar (als ’t gekrookte riet, Of als een lemmet, dat noch rookte) Verdelgde Gy, O Heere, niet, Gy, die Hem tot berouw aanstookte. Uw Liefde, tot ons aller nut, Zocht de verdoolde te bewaren; Ia riep s’, om onder het beschut Van uwe vleugels te vergaren. O Heyl-fonteyn voor ons gemoed! Want uyt het bloed van U vergoten Quam uwe Liefd’ in overvloed, Gelijk een stroom op ons gevloten. Ons hart, o Goedertieren Heer, Rondom van uwe Liefd’ omvangen, Acht zich verplicht, om eeuwig weer Met wederliefd’ U aan te hangen. 