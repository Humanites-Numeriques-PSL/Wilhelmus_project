 Van alle Deugd, te loven, Gaat geen in lof te boven De deugd van Dankbaarheid, Die Weldaads lof verbreid; Waar door (hoe groter gaven, En dat aan arme slaven,) Elk, voor ’t genoten goed, Met dank vergelding doet Hoe weinig vind dit plaatse! Als bleek in die Melaatse, Die vol afschouwlijk zeer, Onrein, van ver den Heer Aanriepen: heb ontfarmen, Ach Iesus, (troost der armen,) Met ons, geef hulp en baat Voor ’t ongeneeslik quaad. Den Heiland zag haar smerte, En haar gelovig herte: Gaat, zegt Hy, alle tien, Laat u de Priesters zien, Of zy u zuiver schouwen. Toen bleek haar groot vertrouwen: Zy gingen; en terstond Wierd elk in ’t gaan gezond. Elk was dit heil verschenen: Doch gaat ondankbaar henen. De tiende keerde we’er, En viel voor Iesus neer: Hy dankte God den Vader, Ook dezen zijn Weldader, En maakt voor all’ de schaar Gods macht dus openbaar. Word dan Gods gaaf versweegen Van die ondankb’re negen? Dees vreemd’ling overluid (Sprak Iesus) roept die uit: Staat op, uw groot vertrouwen Op God, heeft u behouwen: Ga, dien met lijf en geest Hem, die u dus geneest. Wat was aan yder Iode Al goeds geschied van Gode! Die haar, na ziel melaats, Onrein, vervuld, vol quaads, Doorwond in all’ hun leden, Van boven tot beneden, Heeft ernstig door zijn Zoon Genezing aangeboo’n. Doch weinig haar ellenden Recht voelden, en erkenden; Of zochten voor hun quaad By Iesus hulp en raad. Hy wou ze gaarn medeelen, En all’ haar qualen heelen. Wat was ‘t? Zijn dank en loon Was ondank, smaad en hoon. O Christen, toon meer eere Als zy aan God den Heere: Gy laagt in zielen nood, Ellendig, krank ter dood, Melaats, onrein, vol wonden, Ia dood in uwe zonden. Uw quaal genas uw Heer, En gaf u ’t leven we’er. Tracht dan, voor die weldaden, ’t Verplichte hart ’t ontladen Van schuldig eer-bewijs, Uw God tot dank en prijs. Men kan ’t wel nooit vergelden: Doch Hem zijn lof te melden, Acht Hy, die ’t alles heeft Veel, schoon gy ’t zijne geeft. Ach! Heer, die my, inwendig Melaats, ter dood ellendig, Door ’t heilzaam Woord en Geest Genas, en noch geneest, Uw gunst quam op my neder: O! laat mijn ziel ook weder Opstijgen na U toe, Van Danken nimmer moe. 