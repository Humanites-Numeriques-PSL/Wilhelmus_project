 Ik vertrouw, in al myn wegen, Op den Levendigen God: Hy is my een bron van zegen, En myn hulp in 't droevigst lot. Hy alleen - Is de geen, Dien ik met myn harte meen. Zeg my, wie kan toch vertrouwen Op een nietig adams kind? Wie kan toch een sterkte bouwen In de lucht en in den wind? Niets bestaat - Maar vergaat, Wat hier ook het oog verzaad. Maar Uw goedheid zal beklyven, O Myn God! in eeuwigheid: Hier doet Gy de Schepsels blyven Om dat Gy ze voedt en leid: Al wat leeft - Gy steeds geeft Alles wat het nodig heeft. Geeft Hy niet een ryken zegen, En in grooten overvloed; Zyn Genaad' is als een regen, Ja gelyk een watervloed. Aard en lucht Hy bevrucht Als men om zyn bystand zucht. Dank den Schepper booven maten In zyn Zoon met lof musyk, Die ons heeft, als aarde vaten, Saamgekneedt uit stof en slyk: Groot van Raad - sterk van daad Is Hy, Die 't heelal verzaad. 