 Wie ben ik, Zondaar, aardsche worm, O Allerhoogste Hemelheer? Wie ben ik, die door fellen storm Gelyk een schip, sla heen en weer? Wie ben ik, dat Gy my wilt leiden En als een goede herder weiden? Wie ben ik, stof en slyk en asch? Verheven God! Gy kend myn staat: Hoe my de dood beschoren was, Geheel bemorst, besmet en kwaad; En nochtans komt Gy my genaken, Om my goedgunstig vry te maken. Wie ben ik Heer? myn Ziele schat! Ik lag te went'len in myn bloed: Maar Heer Uw mededogen had Een rustplaats voor myn bang gemoed. Wie ben ik, dat Gy, Heer der Heeren, Wilt in myn laage hut verkeeren? Wie ben ik? wat 's myn huis? o Heer, Wat is toch myner Oud'ren stam? 'k Lag zonder hoop en redloos neer: 't Is zondig zaad, waar uit ik kwam. Het lyf des doods blyft daaglyks kwellen En wil m' in zonden kluisters knellen. En echter zaagt Gy Uwen Knecht O Jesus! met erbarming aan: Gy bragt hem wederom te recht, Om eeuwig voor Uw Troon te staan. Wie ben ik? Heer, wat is myn woning, Dat Gy my leerdt en leidt als Koning? Ik ben niet waardig, Davids Zoon, Dat Gy U tot my Zondaar wendt, Waarom verlaat Gy Uwen Troon, En geeft m' Uw Zelv', in myn elend? Wat is mynhuis door U verkoren? Ik ben die Zoon, die was verloren. 