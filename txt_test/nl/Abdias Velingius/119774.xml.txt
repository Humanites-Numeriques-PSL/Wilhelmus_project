 Onbevatbaar Goed! Eenig God en Vader! Heer, Die wondren doet, Driemaal Heilig God! Sterke Zebaoth, Dien 'k eerbiedig nader. Wil eerbiedigheid Aan myn Ziele schenken: Maak Gy my bereid, Dat, terwyl ik zing, 't Hart naar boven dring', Op Uw wil en wenken. Voegt U met my saam, Hemel Lucht en Aarde, Dat des Heeren Naam, Met een bly geschal, Hier en overal, Zy geroemt naar waarde! 't Helder blinkend licht, Als de Zon komt ryzen Werkt op myn gezicht: Geef dat 'k gade sla En Uw magt versta Die m' Uw werken wyzen. 'k Zie het Starrendak Als een Spiegel pryken, Zonder smet of vlak; Doe als van het goud Dat de proev' uithoudt, Valsheid van my wyken. In de lucht o Heer Galmen duizend klanken Tot Uw roem en eer; 'k Voeg myn stem 'er by, 't Geen ontbreekt aan my, Geef 't my, 'k zal U danken. d'Aarde toont, o Heer! Uwe groote daden: O Hoe groendt zy weer, Pronkt met nieuwe pracht, Praalt en juicht en lacht, Is met vrucht beladen. O God! tot Uw' lof Geven Rotsen, Klippen, en de Bergen stoff; Daarom U, myn Heer! U, myn Rots en Eer! Juichen myne lippen. Heer! hoe ruischt de vloed In de diepe gronden! Dit streelt myn gemoed; Bron van zaligheid! Dat Uw Majesteit Zy van my gevonden. 't Groot en klein Gediert' Eert, o Hemelkoning! U, Die 't al bestiert; Al wat zich verroert Wordt door U gevoert; Leid my tot Uw woning. Veel en groot en goed Vind ik Uwe werken: In al 't geen Gy doet, Zie ik maat noch paal: Ach dat w' allemaal Hier op mocht en merken! Wondre wysheids kracht Maakte deeze dingen: d'Aard is vol van pracht En vervult met goed; Op! myn Ziel! Gy moet Halelujahs zingen! 