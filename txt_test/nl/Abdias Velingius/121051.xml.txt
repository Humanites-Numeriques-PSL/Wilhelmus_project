 Toen Christus d'eerstemaal op aard, Als God-mensch, was gekomen, Heeft hy getrouw zyn ampt aanvaard Tot nut en troost der vroomen: Hy heeft genaad' en liefderyk, Ja zelfs ten hoogsten broederlyk, De Zondaars aangenomen. Maar, als Hy wederkomen zal En voor ons oog verschynen, Zal Hy, als Richter van 't heelal, Verzeld met Cherubynen, De waereld dagen voor zyn Troon; Dan zingt Zyn volk op blyden toon, Terwyl de boozen kwynen. De Heer zal richten ydereen, Die leeft, of is gestorven, Zy zullen eerst te voorschyn treên, Die reets de rust verworven: Die leven op het waereld rond, Zal men zien in zeer korten stond Verandert, niet verdorven. Geen mensch gaat van dit oordeel vry; Van 's waerelds eerste stonden, Moet elk hoe groot, of klein hy zy, 't Zy krank, of fris bevonden, 't Zy ryk, of arm, of laag of hoog, Verschynen voor des Richters oog; Niets blyft hier van ontbonden. Dan zal Gods Zoon, met wond'ren glans Verzeld met Englen Chooren, Zich laten zien aan 's Hemels trans; Dan klinkt die stem in d'ooren: Staat op gy dooden komt voor 't licht: Dit is de dag dat G' in 't gericht, Uw vonnis aan zult hooren. Dan zal m' aan Jesus Rechtehand De reine schapen zetten, De bokken aan zyn andren kant, Die schenders van zyn wetten: Den schapen is de zaligheid, Den bokken 't eeuwig wee bereid; Niets zal hun straf beletten. Wee dan! ja wee dan eeuwig dien, Die schaamrood uit moet komen! Hy zal de straf dan niet ontvliên, Voor 't kwaad hier ondernomen. Al wat men heimlyk heeft verricht, Zal daar dan komen aan het licht. Mocht dit het kwaad betoomen! O Waereld! zweer Uw boosheid af, Ontsluit Uw hart en ooren, Op dat de Heer niet tot Uw straff, U doe het vonnis hooren, In dat ontzaglyk oordeels uur: Gaat heen vervloekte in het vuur, U eeuwiglyk beschoren! Myn Jesus! ach bewaar Gy my En al Uw volk te samen: Dat nooit ons hart zoo ydel zy, Om spottaal te beramen: Laat ons ter rechtchand eens staan, En in de hemelvreugde gaan, Als Gy zult komen. Amen! 