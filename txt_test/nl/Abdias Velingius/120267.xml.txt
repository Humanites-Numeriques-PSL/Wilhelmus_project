 O God, Gy Zon vol klaarheid, Waarachtig levenslicht! Laat leven licht en waarheid Myn schaamrood aangezicht Door Uwe Gunst verblyden, En my van angst bevryden: Ai treed niet in 't gericht! Vergeef my myne zonden, En werp die verre heen: Uw gramschap zy verslonden Door Uw barmhartigheên. Ach laat Uw vreedegaven Myn arme ziele laaven! O Heer hoor myn' gebeên. Wil uit myn hart verdryven Het aangeboren kwaad; Laat ik het onderschryven Dat ik zal met der daad My in Uw dienst begeven, En U ter eere leven, Wyl Gy my gadeslaat. Ai wil Uw werk verrichten En zetten in my voort: Wil myn verstand verlichten Door middel van Uw woord. Wil my geloove geven, Dat ik U aan moog kleven, Spyt Satans menschen moord. Drenk my uit Uwe stroomen. Doodt zonden in my Heer! Myn lusten wil betoomen, Op dat ik meer en meer Der waereld af moog sterven, En naar het vleesch verderven, Maar leven U ter eer. Uw liefd' aan my geschonken, Kweek in myn boezem aan. Wil my te meer ontvonken, Om daar in vast te staan. Om, naar uw welbehagen, Standvastig my te dragen Op 's levens rechte baan. O Heer! wil my versterken; My kracht en moed verleen, Dit zyn genade werken, Die schenkt uw Geest alleen. Want myne wufte zinnen, Myn laaten en beginnen Zyn vol weerspannigheen. Dus bronaar van Genade! Getrouwe Hemelheer! Bevryd myn ziel van schade; Vernieuw my meer en meer: Laat my, naar uwe wetten, Gestaag myn gangen zetten! Help my uw Naam ter eer. 