 God Drieëenig! alle dingen Worden van U voortgebracht: Zon en maan verwisselingen, Nacht en dag zyn door Uw magt: En, door Uwe sterke hand, Houd Gy 't alles in zyn stand. U zy dank, die my genadig Hebt in deezen nacht gespaard; En myn leven zoo weldadig, Hebt voor ongeval bewaard, Dat des vyands snood geweld My niet heeft ter neêr geveld! Laat de nacht van myne zonden Ook, met deezen nacht, vergaan. Laten Uwe dierbre wonden O myn Heiland! openstaan, Daar alleen kan 'k hulp en raad Vinden, in myn jammerstaat. Geef, dat ik met deezen morgen, Geestelyk herleven mag: Leer my voor myn ziele zorgen, Op dat 'k in dien grooten dag, Als Gy 't oordeel houden zult, Niet moog zyn met schrik vervuld. Leid my Heer! en stuur myn gangen, Naar Uw Woord, in 't rechte spoor: Laat my deezen dag ontvangen Van Uw Gunst, en ga my voor: Gy o Heer! ja Gy alleen, Dekt my voor de tegenheên. 'k Geef myn lyf en ziels vermogen, 'k Geef myn zinnen en verstand Aan U over; slaat Uw oogen Op my neêr, reik my de hand: Zyt myn schild, myn roem, en lot: Maak m' Uw eigendom, o God! Wil aan my Uw Engel zenden; Laat hem 's vyands booze magt, List en aanslag van my wenden, Voor my houden ook de wacht: Neem my, naar Uw Raad geleid, Op in hemelheerlykheid. Wil myn nedrig smeeken hooren, Zalig en Drieëenig God! Neig naar myn gebed Uw ooren, 'k Roep U aan naar Uw Gebod, Zoo zal ik Uw lof en Eer Hier en namaals zingen Heer. 