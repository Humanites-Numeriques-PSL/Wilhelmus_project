 O God! wil toch myn Ziel verkwikken Door Uw Genade-Zonneschyn: Wil, Menschen Vriend! my troost beschikken, En laat Uw hart my gunstig zyn! Kom, wil U myner toch erbarmen, Als eenes radeloozen armen. Gy zyt het, Die my troost kunt geven; Een God, Die wonderwerken doet, Door wien wy zondaars kunnen leven: De Schenker van het zalig goed: Die wegneemt allen nood en schaden, Door zonden schuld op ons geladen. De blinde kan de Zon aanschouwen: Een doove hoort het spreken aan: De lamme durft zyn voet vertrouwen: Melaatsheid wordt gansch weggedaan: De doode krygen geest en leven: Den treurigen wordt troost gegeven. Hebt Gy wel eer die wonderdaden O Heer! door Uwe hand verricht; Zoo kunt G'ook weeren al die kwaden, Waar voor de Ziel zoo angstig zwicht. Ach! laat ons Uwe krachten merken, Door onverdiende Goedheids werken. Gy kent, o Heer! ons onvermogen: Wy zyn verblind in 't ziels gezicht: Ach Heer! verlicht Gy zelv' myn' oogen, Door stralen van Uw zalig licht. Dan zal ik zien d'onzichtbre dingen, Bedekt voor wufte Stervelingen. Ontsluit, o God! ontsluit myn' ooren, En maak, my, Heer! tot Uwen Knecht. Hier ben ik; wilt Gy die doorboren, Dat ik U trouw dien' en oprecht: Gehoorzaam op Uw Woord moog letten, Om daar myn gangen naar te zetten. Ik wankel op myn kreuple voeten: Dan struikel ik, dan val ik neer: Laat ik in zwakheid, kracht ontmoeten, Op dat ik wandel U ter eer, En myne treden nooit bezyden Van 't pad der waarheid mogen glyden. Wie stuit melaatsheid in heur woeden, Die kwaal zoo vol rampzaligheid? Myn Arts! wil my ter hulpe spoeden. Heelmy, zoo is myn hulp bereid. Laat Uwe Wonden, o myn Leven! Genezing voor myn wonden geven. Ik ben gansch dood en al myn krachten, Verstand en wil zyn zonder magt: Zal ik o Heer! Uw wet betrachten, Schenk my dan nieuwe levenskracht: Dat ik, gelyk een boom, moog bloejen, Aan wien veel duizend vruchten groejen. Ik zie myn' armoed' en elenden, Myn eigen roem in 't hart doorboord: Wil my die vreede boodschap zenden, Uw Zalig Euangelie-woord; Op dat ik dus, reeds hier beneden, Den voorsmaak hebb der Zaligheden. 