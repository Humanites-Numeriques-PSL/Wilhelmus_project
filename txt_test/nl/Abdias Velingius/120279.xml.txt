 Zondaar! door wat dikke schellen Is Uw zielen oog verblind? Durft G' U by Gods Kindren tellen, Daar Gy zyt tot kwaad gezint? 't Is vergeefs, dat Gy u vleit: God is enkel Heiligheid En kan dus niet zyn verbonden Met beminnaars van de zonden. Zyt gy uit het aklig donker En der zonden zwarten nacht, Door het liefelyk geflonker Van 't geloof, in 't licht gebragt: Heeft dat Uwe ziel bekoord? Gaat gy in dien glans nu voort? Volgt g', in 't geen gy wilt verrichten, Hem die hier u voor wou lichten? Moet Gy bukken voor de zonden, Of hebt gy haar overmand? Word Gy door den draak gebonden Met geringen wederstand? Volgt gy zyn bevelen in? Heerscht de waereld in Uw zin? Kan s' U in haar netten haalen, Of moogt g' op, haar zegepraalen? Voelt gy liefd' en tucht van binnen? Is 'er kracht in U gevrocht? Werkt de Geest op Uwe zinnen? Dringt in u zyn levensvocht? Maakt Hy U een boom gelyk, Die, in goede vruchten ryk, Strekt tot heil van zwakke menschen, En wiens bladen nooit verslenssen? Kan U Christus woord behaagen? Zyn U zyn bevelen zoet? Kan niets U wen vlyt vertraagen, Als Hy werkt in Uw gemoed? Hebt G' in 's Heeren volk Uw lust? Zyt Gy by Uw zelvs bewust, Dat U niets meer vreugd kan geven, Dan met hen vereend te leven? Christus vriendschap en het lyden Moeten onafscheidbaar gaan. Zoekt Gy Zyne smaad te myden, Of bied Gy Uw rug hem aan. Als Hy Uw met kruis belaadt? Als de waerelt kwelt en slaat, Wilt Gy liever alle plaagen, Dan 't gemis van Christus dragen? Voelt Gy, door een sterk verlangen, Naar Hem, 't hart wel aangedaan, Om door smerten, die U prangen, Tot den Vader heen te gaan? Houdt Gy zelf, in Uwen zin, 't Sterven voor een groot gewin? Kunt Gy naar d'ontbinding haaken, Om de Hemelvreugd te smaaken? Vindt gy hier van noch geen teeken By 't beproeven van Uw hart? Blyf niet in Uw blindheid steeken: Ai! geloof het eens, met smart, Dat, gy ver van Christus zyt! O 't is noch genade tyd! Koom, verlaat den staat der Zonden, Zoo word Hy aan U verbonden. 