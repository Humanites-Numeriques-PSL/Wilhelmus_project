 Wilt toch Uw wetboek en Gebod Waar naar wy moeten leven Waarachtig en getrouwe God, In myne Ziel toch geven; Op dat ik van geveinstheid vry, Tot goeddoen altyd willig zy, En 't geen Gy wilt betrachte. Geef dat ik U alleen betrouw U lieve, vreeze en eere: Op menschen magt en hulp niet bouw; Geloovig hier verkeere: Dat hovaardy of menschen gunst, Lust, rykdom, cer of eige kunst My niet ten afgod worden. Maak, dat ik U, oprecht van aard Steeds eer en hulde biede, Naar 't geen Gy zelfs ons openbaart; En valschen Godsdienst vliede, Waar in men zich voor steen en hout Eerbiedig buigt en zich verstout De Godheid af te beelden. Laat my Uw Naam en Uw Verbond En woord in ootmoed roemen En nimmer U met mynen mond Dan diep eerbiedig noemen. Dat ik bedenke t'aller tyd Hoe 'k U ben door den doop gewydt Om U getrouw te dienen. Doe m' op den vier en predikdag In deemoed voor U treden, Dat ik dien tyd besteden mag In aandacht en gebeden. Dat ik Uw woord Godvruchtig hoor, Oprecht bewaar, en U ook voor All'Uwe goedheid danke. Myn Ouders, Leeraars, Overheid, Door U tot Eer verheven, Zy staag myn' eerbied toegezeid; Zoo zal ik vrolyk leven. Voor hunne trouwe zorg' laat my Al zyn zy niet van fouten vry Hun altyd dankbaar blyven. Geef dat ik nooit in euvelmoed, My zelven zoek te wreeken, Maar met hem, die my kwaad aandoet, Moog liefd' en eendracht kweeken Dat ik m' in 's naasten heil verbly, En tot zyn dienst wilvaardig zy, Met innig ziels genoegen. Laat my het werk der duisternis Myn gansche leven myden, Op dat ik nooit Uw Aanschyn miss. En helsche smert moet lyden: Schep my een rein gemoed, ô God! Op dat ik ydelheids genot En overdaad mag haten. Geef dat ik van myn daaglyks brood Steeds wel te vreden léve: Niet gierig zy, noch zelfs in nood Tot rooven my begêve: Dat ik met myner handen werk Den Armen ondersteune en sterk' En 't niet tot pracht besteede. Gun, dat ik mynes Naasten Eer, Bewaar naar myn vermogen: De smaad en schande van hem keer, Doch waarheid hou voor oogen. d'Oprechtheid zy in myn gemoed, Op dat het altoos afkeer voed' Van lasteren en liegen. Laat my des naasten huis en goed Niet wenschen of begeeren; Maar 't geen 'k tot noodruft hebben moet Laat my dat nooit ontbeeren: Doch dat het niemand schaadlyk zy; En dat myn Ziel van onrust vry Daar onder rein mag blyven. Ach Heer 'k zou gaerne naar Uw recht En heilig welbehagen, Gelyk een graag getrouwe knecht, My onbesmet gedragen; Maar ik gevoele wat ik mis, Wyl in my geen vermogen is Om 't minste te volvoeren. Wil dan God Vader, van Uw Troon Genaad en sterkte geven: O Jesus, Gods geliefde Zoon! Help my om vroom te leven: Laat my oprecht ô Heilge Geest Den naasten, maar U t'allermeest Beminnen, helpen, dienen. 