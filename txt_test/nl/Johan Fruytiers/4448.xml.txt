 ERm ende wel te pas te sijne// is beter dan hier rijck en onghesont// En hier een lichaem sonder pijne// dat gaet te bouen alle gout goet ront// al tgoet vanden grooten rijken// by ghesontheyt te ghelijken// ieghelijck oyt seer cleyne vont. Des herten vruecht die wort ghepresen, Gheen meerder vruecht den menschen hier aencleeft, Het is veel beter doot te wesen Dan datmen altijt hier in crancheyt leeft, Sulcx is als een goet gherechte, Staende voor den heer of knecht, Die dan gheen etens lust en heeft. Des afgodts offer cleijn nut dede Sy ruyken noch en kunnen eten niet, Soo isset met den rijcken mede, Als hem de Heere met siecten versiet, Hy siet sulcx aen met den ooghen, Maer sijn cracht can niet ghedooghen, Dat hy als dan sal eten iet. En wilt v selfs niet treurich maken Laet v niet plaghen v eyghen ghedacht, Een vrolijck herte sal gheraken, Hier aen langh leuen deur des Heeren cracht, Doet v goet, vertroost v herte, Verdrijft truericheyt en smerte, Voor quade swaricheyt v wacht. Want truericheyt die doot veel menschen, Nerghers en dientse toe dan sy maect strijt Na nijt noch toorne wilt niet wenschen, Dinct sorghe die maect out al voor den tijt, Een vrolijck hert salt al wel smaken, Wat hy eet sal hy laken, V dan hier duechdelijck verblijt. 