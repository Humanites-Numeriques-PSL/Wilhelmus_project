 EEn vroom man die wert borgh voor sijnen broeder// Maer een ontschamel mensch die laet syn borgh in last// Vergheet dees weldaet niet, zijt ghy toch vroeder// Want voor u soo verbint v borghen hem hier vast// Daerom siet dat ghy op sulcx past. De godtloose bringht sijn borgh in schade, En een ondancbaer mensch laet sijn verlosser steken, Borgh worden heefter veele vroech en spade Verermt die waren rijck, want d'andere die weken, Daerom sijnse den zeebaren gheleken. Borgh werden heeft hier oock dickmael verdreuen Veel vrome ende hooghe luden achter lande, Een godtloos die hem tot borgh heeft ghegheuen En hem daer wt draeyt met list menegherhande Die ontfangt straf en schande. Helpt uwen naesten na v cranck vermueghen, Maer weest daeromme hier altijt voordachtich, [Op dat ghy door de gheen die niet en dueghen V seluen hier en maect der schaden deelachtich, Bidt dat v sterct in als Godt almachtich. 