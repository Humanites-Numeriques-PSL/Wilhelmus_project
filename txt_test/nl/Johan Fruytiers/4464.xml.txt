 VEel vrienden segghen dickmael wel// Ick ben v vrient bequaeme Maer thert dat is van binnen fel Dit en sijn niet dan vrienden met den name. Wanneer de vrienden met der daet Vyant worden doort kijuen, Soo sal ghemeynlijck hier den haet Tot inder doot oock blijuen. Och hoe mach dit soo wesen hier? Van waer mach het quaet comen? Dat als nu al de werelt schier Valscheyt heeft voorghenomen. Wanneert den vrienden hier wel gaet Met hem sy huer verbijden, Maer in het rat weer omme slaet Sijnse vyant aen allen sijden. Sy sullen hier om des buycx wil Met hem wel weynich trueren, Maer inder noot houdense stil, Daghelijcx sietmen ghebueren. En wilt dijns vrients vergheten niet Die van trou neemt gheen wijke, En dinct om hem als het gheschiet Dat ghy van aertsch goet hier wort rijke. 