 DIe sijnen naesten hier wat leent// doet een werck van barmhertiche den// wie goet heeft en blijft niet versteent// maer wil sijn aelmisse wel besteden// Leent hem die hier wat behoeft// en ghy diet crijght seer bedroeft// weer niet en vertoeft// Hout uwe woordt// op den tijt na recht ende reden. Al dat ghy spreect dat hout altijt, Bedroch en wilt niet gheneeren, Soo sult ghy vinden hier profijt, Noodtruft sult ghy niet ontbeeren, Menich meent die hier iet borcht Hy vint dat, en onbesorcht Hy daer aen worcht, Onwillich wort dan de leender int weer begheeren. Te wijl ghy leent cust hy v hant, Om t'ghelt is d'ootmoedich spreken, Dan in weergheuen sal t'verstant Met vertreck sijn ghebleken, Hy claecht de tijt die is swaer Ick en hebs niet voorwaer, Al hadt hijt daer En wel vermocht, de helft wort v noch onstreken. Hy rekent sulcx al voor een vont, Ende men ziet sijn woordt falen, Die eens was vrient die wort terstont Viant, wilt ghy tghelt weder halen, Dit cost v coopen v ghelt, Alst sou sijn weder ghetelt, Men vloect men schelt, Met spijtichen salmen v hier wederom betalen. 