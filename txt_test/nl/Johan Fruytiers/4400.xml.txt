 MEnsch laet v niet soo seer beweghen// Want vanden clappaert wort ghecreghen// Dat ghy op uwen vriendt verstoort// Smaet en lachter die hem toehoort// Laet v niet duncken voort// Dz ghy die cranc sijt van manier Een yegelijck meucht straffen hier// want alle man en betaemt niet een strafbaer woort. Op dat v lof hier niet verdwijne, En soo verderue uwe vreucht, En dat ghy als dan schijnt te sijne, Een dorre boom deur quaet gherucht Spreect ghy sijnde beducht, Tschaet, ende het thoont v seer sot, Ghy wort ws vyants groote spot: Daeromme leert dat ghy haestich oordeel vlucht. Wederom die alle dinghen Al hier ten besten wt leyt, Veel vrienden sal hy hier voortbringhen Spreeckt ghy wel, goet men van v seyt, Hout v vriendelijck, bereyt Met alleman groot ende cleen Onder duysent betrout naeu een Dan vrient in noot, van dien niet en scheyt. Sommich is vrient, deur t'groot ghenieten Maer inder noot hy v beswijckt, De sulcke can met schimp zeer heer schieten En vyantschap achter rugghe blijckt, Sulck vrient sijn vrient wtstrijckt Al wist hy van v moort goet ront Hy seyde dat van v terstont T'ghekeurt seer dickmael, daerom van sulcke wijckt. Daer sijn sommighe tafel vrienden Die niet en blijuen inder noot Te wijl het wel ghingh sy schoon dienden, En toonden huer in huys seer groot: Maer coemt het drucx aenstoot, Soo staense teghen v seer vrij Nerghers en comen sy v by, Als dan soo openbaert huer vrientschap bloot. Onthout v doch van v vianden, Veur uwe vrienden v oock wacht, Een ghetrou vrient in alle landen Als ghy hem vint veur een schat hem acht, Met ghelde noch met macht Noch met eenigherande waer Is t'coopen van dees vrienden swaer, Soo wanckelbaer is t'smenschen gheslacht. Een trouwe vrient is troost int leuen. En die Godt vreest sulcken verwerft Want die daer vreest den Heer verheuen Wort van goe vrienden niet onterft, Selden hy dit hier derft Ghelijck hy self is goet en fijn So sal oock sijnen vrient hier sijn En hem bystaen tsij of hy leeft oft sterft. 