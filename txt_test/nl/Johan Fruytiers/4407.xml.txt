 VVie hier God vreest die sal bestaen, sijn wegen wel mz groote eeren, } maer wie Gods wet wilt van hem slaen die sal hier tot d scaden keeren, } den genen diemen hier siet leeren, vrees van Godt, En sijn gebot// Sullen t'sregenten eer vermeeren. Rijck ende aerm, groot ende cleyn Sullen heur niet anders beroemen, Dan dat sy eeren alle ghemeyn Den schepper vander schoonder bloemen, Niemandt en sal versmaet verdoemen Aerme wijs// ende met prijs Godtloose rijcke eerlijck noemen. Vorst ende heer regenten veel Houdtmen in eer en grooter weerden: Maer wie sy sijn tis noch wyt scheel, By den godtvreesenden op eerden, Een wijs knecht sal Gods dienst aenueerden, En een heer// vernuft in leer Gnor niet om sulcken goet volheerden. En volght niet uwen eyghen cop, In v ampt wilt v niet stout maken, Neemt uws doens waer en houdt niet op: Want beter sijn doch dese saken, Dan veel vermeten metter spraken, En dat winst// sij van de minst, Maer namaels aen het bidden raken. Mijn kindt in ongheluck hebt moet, Op v ambacht wilt v verlaten: Want wie sijn ambacht niet en doet Crijght weynich nuts tot sijrder baten, Gheen eer en heeft hy byder straten Die met clacht t'selfde veracht, Oneert dat hier seer bouen maten. D'aerme men eert als sy sijn cloeck, Die rijck is om t'goet in veel wijcken, Doet cloecheyt, heur eerlijck versoeck, Hoe veel te meer dan inden rijcken, Wat hun niet wel staende sal blijcken Voecht noch min// siet het wel in, Den aermen met cloecke practijcken. 