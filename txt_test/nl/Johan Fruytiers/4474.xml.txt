 AL tghene dat hier wt der aerden coomt// Sal hem weer derwaerts spoey en// Al twater dat wt der zee hier stroomt Dat salt weder int zee vloeyen. Gheschincken en oock onrechtuaerdich goet Die sullen onder oock drijuen, Maer waerheyt en oock Godes woort seer soet Dese sullen eewich blijuen. Het goet der godtloosen verdroogh hier al Ghelijck een beeck sonder reghen, Tgheschinct maect huer vrolijcken in dit dal, Sy vergaen sonder Godts seghen. Nacomelinghen der godtloosen quaet Crijghen gheen tacken reene, Des onrechtuaerdighen wortel staet Hier op eenen blooten steene. Wanneer hy noch schoon hier aent water stont, Onrijp soo wort hy wtgheroeyt, Weldoen men voor grooten seghen vont, En ontfermen de ziel verfroeyt. Wie arbeyt, en daer mede hem ghenoecht, Die heeft een rustsaem leuen, Ja tis een schat den mensch toegheuoecht Bouen veel schatten verheuen. De kinderen telen en hier een stat, Verbeteren is te louen, Een eerlijck wijf is een grooten schat, En sy gaet dese te bouen. 