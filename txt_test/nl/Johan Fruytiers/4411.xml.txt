 DIe t'peck hier sal aenraken// Sal hem daer besmetten van Daerom soo is te laken// Een seer houaerdich man// want hy sal altijt leeren houaerdicheyt ende gewelt// Van rijcke wilt v keeren Soo wordt ghy niet in last ghestelt. Wat sal eenpot hier halen Die daer is van aerde bloot Teghens eenen metalen Seer cranck teghen aenstoot, Hy sal terstont hier breken: Soo is d'aerme oock te cranck, Onrecht sijn tsrijcken treken, D'aerme lijt cleynen danck. Soo langh ghy sijt profijtich, Ghebruyct hy v met vreucht, Maer terstont valt hy spijtich, Als ghy niet meer en meucht, Te wijl ghy hebt beseten Groot goet, oft schat gheerft, Sal hy wel met v eten, Trout hem niet dat ghy bederft. Als hy v sal behoeuen Lacht hy v seer schoon aen, Tbedroch sal niet vertoeuen, Tbeloofde wordt ghedaen, En hy gheeft v schoon woorden, En spreect behoeft ghy wat? Die dit woordt dickmael hoorden Ende proefden, weten dat. Hy nooyt v oock te gaste, Eens oft meer met bedroch, En bringht v soo in laste, Ten laetsten spot hy noch, In noot sal hy beswijcken, En hy laet v in den druck. Daerom goethertich blijcken Bringhter veel ongheluck. 