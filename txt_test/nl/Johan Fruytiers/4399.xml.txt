 KIndt wilt niet staen noch vast cleuen// Seght oock niet ick sal langh leuen// Aen onrecht schat, maer wilt dat laken// Want t'vordert niet in tijt der wraken// Begheerlijcke saken// en volcht niet na// Niemandt oock te seer op sijn sterchz sta// seght nz wie mach my hier onder hem maken. Want wrekende wreekt de Heere, Laet v de boosheyt niet becueren, Seght niet ick sondighe seere En wat sachmen my droefs ghebueren, Die v can verschueren// heeft groot ghewelt, Al is hy oock lydtsaem eer hy verghelt Wilt daerom hier na de boosheyt niet spueren. Al is v sonde onghecastyt Hoopt daerom niet hier sondt op sonde, Seght niet sulcx Godts ghenade vryt, Want sy is seer diep van gronde, Hy ontfermt int ronde// sijn t straft staet stil Ick sondighe oock hoe dat ick wil, Ick en mach vergaen tot gheenen stonde. Godt can seer haest toornich werden Hoe wel hy oock seer is ghenadich, Hy straft die int quaet volherden Daeromme sijt ghy sulcx versmadich En keert v goet dadich// traecht noch vertreckt Van daghe te daghe, twelckt meer beuleckt, Want als Godts gramschap schielijck coemt, sy is schadich. Waeyt oock niet met alle winden, Ende gaet niet in alle weghen, Want alsoo salmen hier vinden Den sondaer die hier is gheneghen Tot dubbelheyts pleghen// seer groote last Daeromme staet op Godts paden vast En blyft by v woordt, laet lueghen versweghen. Het woordt des vreedts recht waerachtich Dat volght doch na, hoort dat saechmoedich Op dat t'verstant sij ghedachtich Antwoordt te gheuen oueruloedich Wijsheyt, doch voorspoedich, recht antwoordt gheeft En duer snel ghehoor men veel beseeft, Oock goede traech antwoord werckt niet bloedich. Hebt ghy verstant, sticht v naesten, Maer sijt ghy onwijs plomp van seden Stopt uwen mont, wilt niet haesten Schielijck v oordeel te verbreden, Op dat ghy deur reden// hier niet en wort Gheuanghen in dwaesheyt die ghy wt stort, En van v beschaemtheyt sy gheleden. Wort lof tuyter noch pluymstrijker, Maeckt dat u tongh v niet beschame Vuer den dief en ruynwijker En de twee-tongighe hanght blame, Het bringht quade fame, twerckt oock haet, Flatteerdes sijn bouen al seer quaet En acht dit niet slecht, soo leeft ghy bequame. 