 Zijt gegroet, Vrij-Metselaaren, Bij dit graf waar wij vergaâren! 't Roept ons toe: ‘houdt moedig stand!’ 't Noodigt ons tot groote daden, En wijst ons op lauwerbladen, Groenende om den Broederband. Meesters, ja, gij zijt verkoren Om den dooden mond te hooren; 't Woord te ontvangen op dit graf. Kom dit heiligdom dan nader; Hoor de roepstem van uw' Vader; Schudt uw kluisters moedig af! Wijslijk waarheid te verbreiden, Lijdzaam dwalenden te leiden, Wordt in dezen stond uw pligt. 't Is thands nacht in onzen Tempel; Staat dus waakzaam op zijn' drempel; Wacht, al wakende, het licht! 't Licht, dat doel waarnaar wij streven, Zelfs langs nare en sombre dreven, Waar de donkerheid gebiedt: Uwe deugd zij zoo verheven, Dat ze aan de eindpaal van uw leven Nog de schoonste stralen schiet. Sterft als Vrije - Metselaaren. Als we ons om uw grafzerk scharen Roepe uw geest: ‘houdt moedig stand!’ Spoor ons dan tot groote daden; Toon ons dan uw lauwerbladen, Groenende om den Broederband. 