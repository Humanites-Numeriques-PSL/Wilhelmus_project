 Laat ons saam in vriendschap leven, Ongeveinsd uit 's harten grond, En malkander blijken geven Van ons Broederlijk verbond: Laat ons doen, gelijk wij spreken; Ons beroemen in het teeken Van onze echte Broederschap, Broederschap, Die geene ontrouw ooit beklapp'. Ziet! onze eerste Medebroeder Gaat ons lustig, rustig voor; Volgen wij dien trouwen hoeder, Eénsgezind op 't edel spoor. Laat geen wrok ons hart bekruipen, Onmin nooit daar binnen sluipen; Opdat onze Broederschap, Broederschap, Door geen wangunst ooit verslapp'. Nimmer twisten, nimmer zweeren. Trouw van handel, trouw van woord, List en laster af te keeren, Houd de vriendschap ongestoord. Laat ons deugd en eer beminnen, Eensgestemd van hart en zinnen; Zo verdient dees Broederschap, Broederschap, Lofgejuigch bij handgeklap. Eendragt, liefde, trouw en vrede Worden steeds door ons betracht. Al wat vijänd is der rede Zij gebannen en verächt. Wij, die 't edelst wit beschieten, Zullen 't voordeel ook genieten, Dat eerlang dees Broederschap, Broederschap! Stijg' ten hoogsten glorijtrap. Broeders! volgt de wet en regels, Die de Orde aan u gebiedt; Zo veel woorden zo veel zegels! Maar vergeet het zwijgen niet: Laat, laat nimmer van uw lippen Eén woord van 't geheim ontglippen; Zo blijve onze Broederschap, Broederschap, Steeds bevrijd van achterklap. 