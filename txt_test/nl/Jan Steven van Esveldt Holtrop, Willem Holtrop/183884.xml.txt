 Van hier de vrijgeest en de vloeker, Die de almagt van zijn' Schepper tart, Die schatten gaêrt, door vuigen woeker, Uit zugt en traan en wee en smart. - Die rede en deugd en wijsheid mint, Dees - alleen is der Orde - vrind. Van hier bij, die zijn' broeder haaten En lagchen kan, waar de onschuld schreit; De vuige ziel, die zich verwaten Den laagsten wellust heeft gewijd. - Die schoonheid, eere en waarheid mint, Dees - alleen is der Orde - vrind. Van hier hij, die met valsche trekken En huichlaarij zijn daên vernist; Door laag gevlei zich gunst wil wekken, Terwijl hij waare grootheid mist. - Die trouw en deugd en wijsheid mint, Dees - alleen is der Orde - vrind. Van hier hij, die op wasschen vleuglen, In trots, zijn' eigen' val versnelt, En de eerzucht, wie niets kan beteuglen En nooit haar wenschen perken stelt. - Die nedrigheid en wijsheid mint, Dees - alleen is der Orde - vrind. Van hier, die zijn natuurgenooten, In schijn van vriendschap; snood verraadt. Of 't recht verkracht, ter gunst van grooten, En zich in bloed en traanen baadt! - Die trouw en deugd en braafbeid mint, Dees - alleen is der Orde - vrind. Van hier hij, die zijn duurste pligten, Uit vuige vadzigheid, verzaakt; Voor 't licht der waarheid wil doen zwigten; Wat zelfgevoel, door eden, wraakt! - Die deugd, gevoel, oprechtheid mint, Dees - alleen is der Orde - vrind. Koomt! zorgen wij dat op deez' drempel De boosheid nooit één schrede zett'! Dat 's Opperbouwheers gunst deez' tempel Bestraal', waar reden geeft de wet. - Die Wijsheid, Schoonheid, Sterkte mint, Is onzer en der Orde - vrind. 