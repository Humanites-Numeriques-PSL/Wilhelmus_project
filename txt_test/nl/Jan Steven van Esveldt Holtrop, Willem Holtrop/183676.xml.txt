 Waakt op, waakt op, Vrijmetselaaren! Reeds gloort uw zon aan de oosterkimm'! Dat van uw dankbre hartältaaren De wierookgeur ten hemel klimm'! Zingt, zingt uw eerste lied ter eere Des grooten Bouwheers van 't Heeläl! Dat koormuzijk, trompetgeschal En snaarenspel uw vreugd vermeere! Op, Broeders! looft en prijst den Schepper der Natuur, Die u bewaart, beschermt en wéldoet te ieder uur. Waar Gij, ô Heer! word aangebeden, Ook daar looft U 's Vrijmetslaars mond. Getrouw aan pligt en rein van zeden Is op uw wet zijn leer gegrond: Gevormd naar uw gelijkenisse, Naar uwen beelde en zeedlijk vrij, Duld Gij niet dat de slaavernij Dat beeld uit zijn gedachtnis wissche. Op, Broeders! looft en prijst den Schepper der Natuur, Die u bewaart, beschermt en wéldoet te ieder uur. Uw wijsheid leere ons, Heer der heeren! Het goede doen, het kwaade vliên, Onthoude ons wat wij driest begeeren, En schenke ons dat ten beste dien'. Het heil, waarvoor we uw goedheid prijzen, De striemen, waarmeê Ge ons kastijd, Zijn wisselingen, die, omstrijd, Uw vaderliefde en trouw bewijzen. Op, Broeders! looft en prijst den Schepper der Natuur, Die u bewaart, beschermt en wéldoet te ieder uur. Algoede Vader aller menschen! Vermeer de vreugd, verzacht de smart, Vervul de Broederlijke wenschen, Om een meer rein, meer nedrig hart. Dat elk naar voorschrift van 't geweeten Zijn gangen richte, uw gunst erkenn', Aan deugd, aan wéldoen zich gewenn', Door U zich hoor' wélzalig heeten. Op, Broeders! looft en prijst den Schepper der Natuur, Die u bewaart, beschermt en wéldoet te ieder uur. U, dien het maatloos ruim ten tempel, Lucht, aarde en zee ten altaar strekt, Voor wien de seraf-zelf ten drempel Uws troons, zich met zijn vleuglen dekt, Wordt, eerbiedvol, dit lied gezongen. Eén stem zij al wat leeft; één koor; Het gantsch heeläl één luistrend oor... Natuur! - nóg hebt gij niet voldongen! Op, Broeders! looft en prijst den Schepper der Natuur, Die u bewaart, beschermt en wéldoet te ieder uur. 