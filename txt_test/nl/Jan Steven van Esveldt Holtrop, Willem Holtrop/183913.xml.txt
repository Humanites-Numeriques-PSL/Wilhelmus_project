 Verlichte Vrije-Metselaaren! Een feestdag noopt u tot gezang; Paart des de stem aan luit en snaaren: Dat prijs den dank, verëend, vervang'! Sint Jan, der Orde groote Heilig, Het voorwerp van uw' lof en lied, De vroome, dien ge uwe offers biedt, Waart om u heên, houdt u hier veilig; Weläan dan, Broederschaar! verhef, met hart en mond, Den naam, den roem van 't Hoofd van ons gewijd Verbond. Vergoodde! door uw' geest gedreeven, Van uwe liefde in 't hart vervuld, Wil elk van ons uw leer beleeven; Verguizing lijden met geduld: In menschenliefde wellust smaaken; Herbergend zelf den vreemdeling In den gastvrijen Broederkring: Gelukkigst in gelukkig maaken; Weläan des, Broederschaar! verhef, met hart en mond, De ziel, de daên van 't Hoofd van ons gewijd Verbond. ô Zalige! in het licht gezeten, Voor 't aardsch gezicht te groot, te sterk; Geen oog kan uwe grootheid meeten: Geen oog, dat niet dring' door het zwerk. Dan, zacht! een wolkenlucht drijft heenen. Wij zien u, wandlend in dat licht; Maar dekken, staarend, het gezicht. Eén straal toch durven we u ontleenen Voor 't waardig hoofd van hem, die ons, met pen of mond, Uw beeld, uw geest vertoone, ô Hoofd van ons Verbond! 