 Het plechtig uur der Orde roept ons weder, Als Metselaaren, bij elkaêr; Zijn schijnzel daalde op de eerste stichters neder, En vormde de eerste Broederschaar. Het roept: aanschouwt in uw gesticht, Den dageraad van 't Godlijk licht. Ruw is het pad, dat andren volgen moeten, Maar onze weg gebaand en vlak, De deugd, die rozen strooit voor onze voeten, Belaadt ons met geen drukkend pak. Zoekt, Broeders! zoekt in uw gesticht, Den dageraad van 't Godlijk licht. Laat waardigheid en rang op aarde gelden; Zij gelden in onze Orde niet. Wij kennen slechts den rang dier ware helden, Waaräan de menschheid hulde biedt. Vrij - Metselaaren! uw gesticht Is overstraalt met Godlijk licht. Wij ademen hier vrijheid: want de rede Voert hier hare opperheerschappij. Dat het vooröordeel zich een keten smede; De band der Orde maakt ons vrij. Vindt, Broeders! vindt in uw gesticht, Den dageraad van 't Godlijk licht. Geen valsche schijn kan hier ons oog verblinden: De deugd ontmaskert hier den waan. Kan ze in verdrukking nergends schuilplaats vinden, Wel nu, wij bieden haar die aan. Vrij - Metselaaren! uw gesticht, Is overstraalt met Godlijk licht. 