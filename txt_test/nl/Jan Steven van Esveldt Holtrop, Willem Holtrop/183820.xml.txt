 Gij, die, in 't glansrijk oosten, Uw heldre straalen spreidt; Gelijk de zon, des morgens, Heel de aard verkwikt, verblijdt: Gij, die, door uwe kunde, Den Achtbren onderstut, En, bij het moeilijk werken, Den Metslaar strekt tot nut. Gij, Broeders! die, in 't westen; Waar niets uw oog ontgaat, Het werk der arbeidslieden Kunstkundig gadeslaat. Gij, deugdrijke ambtenaaren! Die d' onderlingen band Der eendragt blijft versterken, En alles houdt in stand. Gij, achtenswaarde Broeders! Die ons uw bijzijn schenkt, En ook daar door wilt toonen Dat ge ons in gunst gedenkt, Het zij gij, hier of elders, De kunst beöefent, mint, Of wel in stil vernoegen, Het loon voor arbeid vindt. Gij, meesters! die den tempel, Ten opbouw u betrouwd, Voltooit, en knecht en leerling Bij hunne pligten houdt. Gij, medgezel en leerling, Gij, Broeders in de kunst, Ontvangt gij allen, braaven! Deez' zangen in uw gunst. Een jaar is weêr verstreeken; 't Verzonk in de eeuwigheid: Ja, welk een tal van jaaren Is als een rook verspreid! Vergunt mij blijd te zingen, Nu 's Opperbouwheers gunst Ons weder doet vergaêren, Ter oefning onzer kunst. ô! Konden wij, mijn Broeders En eedle vriendenrij! Ras leeren aan profaanen, Wat echt vrijmetslen zij. Bij winkelhaak en passer Is 't, dat men orde mint: 't Is tusschen deeze beiden Dat men zijn' Broeder vindt. ô, Welk een reeks van eeuwen, Sinds Broeder salomon, Op Moria's gebergte, Den Tempelbouw begon! Dat wij, ô, waarde Broeders! Met ijver, lust en moed, Hem in een voorbeeld volgen, Zoo wijs en schoon en goed. Dat steeds de Metslaarijë In eer en aanzien bloeij'; Dat elke Loge in leden, In deugd en eendragt groeij', En 't baldren der kanonnen, Aan ons vernoegd banket, Bij 't heiligst der getalen, Hier op het zegel zett'! 