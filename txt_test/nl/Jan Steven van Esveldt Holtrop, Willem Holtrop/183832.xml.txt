 Gij, die op de heilige wegen Van de Orde, der menschheid gewijd, Besluiteloos staat en verlegen, Beproef u en vraag wie gij zijt. Dan zal, overäl, Overäl, waar ge uw treden zult wenden, Uw hart altijd Uwe gids en uw geleidsman zijn: Zij dwaalden, die zich zelv' niet kenden. Trek in uw' geest de rechte lijn. Volg dan deeze lijn met uwe oogen Bij iederen tred, dien gij doet, Dan vind gij u nimmer bedroogen; Dan reist gij gerust en met spoed; Dan ziet ge, in 't verschiot, Op de bloemrijke paden der Orden 't Verheven doel Der Vrij-Metselaarij, die u wenkt, En wat gij aan haar hand zult worden, Als ge aan die hand vertrouwen schenkt. Zij vordert geene andere pligten, Dan die in uw hart zijn geprent; Zij doet u geen daaden verrichten, Dan die gij als heilig erkent. Reis voord, naar het oord, Dat zij u van haar heilige muuren Zoo schoon vertoont; Maar alleen aan het oog van 't gemoed: Dat oog slechts kan den glans verduuren Van 't oord, dat zij u kennen doet. Rivieren of keetnen van bergen Weêrhouden somtijds uwen gang; Vooröordeelen moogen u tergen, En houden uw' geest in bedwang. Geen nood! - Gij vergroot Uwen tegenstand in die gevaaren. Geduld! - Gij zult Nooit in eenzaamheid zijn op uw' weg. Gij overwint al die bezwaaren Door veêrkracht, moed en overleg. 