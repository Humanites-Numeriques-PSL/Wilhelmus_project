 Uw goedheit, Heer, is zonder endt En door al 't wereltruim bekent; Gy geeft ons eindelooze schatten; Gy schenkt ons uw' geliefden Zoon, En zendt hem uit den hemeltroon; Een wonder voor geen mensch te vatten. Het is uw Zoon en eeuwig Beeldt, Wiens kracht al onze wonden heelt, De hardigheit van onze harten. Dies zyn wy thans (vol dankbaarheit Aan uwe groote Majesteit,) Ontheft van vreeze, schuldt en smarten. O Heer, voltrek in ons uw werk, En druk op ons uw goddlyk merk, En in ons hart uw hemelwetten! Ontvonk ons in een' liefdegloedt, Tot u, O Godt, het hoogste goedt En reinig ons van alle smetten. Geef datwe denken dag en nacht, Op 't heil door u te weeg gebragt Om ons van zonden te bevryden. Opdat wy verder trek noch lust Meer hebben dan tot 's hemels rust, En ons geheel aan u te wyden. 