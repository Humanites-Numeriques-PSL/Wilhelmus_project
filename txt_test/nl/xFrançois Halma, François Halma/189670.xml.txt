 Dat elk den lof des Heeren zing', Opdat hy door de wolken dring, Den lof van Iesus, onzen Koning: Den Heilant die het helsch gewelt Zeeghaftig heeft aan 't kruis gevelt, Waardoor de dag naakt zyner kroning. Wy zoeken hem niet meer in 't graf, Die voor ons leedt de zwaarste straf, Den kruisdoot om ons vry te maaken: De straf waar door hy 't graf verwon, Zoo dat hy, als de Levenszon, Zal eeuwig met zyn glanssen blaaken. Zyn doodt geeft ons d' onsterflykheit, Het leven dat geen doodt ooit scheidt; Zyn bloet wascht ons van misbedryven. Hy stelt ons in den Priestren ry, Dies laat ons nu, van schulden vry, Hem dankbaar voor dees weldaadt blyven. Hy heeft de zegevaan geplant, De zonde, doot,en hel vermant, Door 't offer aan Godt opgedraagen: Het offer dat de schulden boet, En ons verwerft het hoogste goedt, Een goedt dat nimmer d' eeuwen zagen. Geen goedt van d' aardt' en van den tyt, Maar dat, voor d' eeuwigheit gewydt, Alleen de ziel kan vergenoegen: Het goedt dat Godt in zich bevat, Een onwaardeerelyken schat, Die ons met Godt zal samenvoegen. Hy worde dan van ons bemint, Als daar de ziel haar heil in vindt; Laat ons zyn liefde steedts gedenken, Hem vrolyk looven in zyn huis; Ons nimmer schaamen van zyn kruis, Als daar hy 't heil ons door komt schenken. 