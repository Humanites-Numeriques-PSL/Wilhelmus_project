 Men sla op deze dag een' niewen zegetoon, Ter eere van ons Hooft, den Heilant, Godes Zoon, Nadat hy gloriryk is uit den doodt ontloken, En heeft de grendelen van 't naare graf gebroken, Ia, zelf den vree herstelt, door 't misbedryf geschonden, En 't groote werk verricht, waar toe hy was gezonden. Voor ons nam Godes Zoon het zwakke lichaam aan. Voor ons heeft hy den vloek en 't lyden ondergaan. Voor ons is hy in 't graf met zekerheit gebleven. Voor ons zien wy hem op den derden dag herleeven, Nadat hy aan het kruis het leven had verloren, Ia zelf den bittren kelk gedronken van Godts tooren. Nu zingen wy: Triomf! dat hy verrezen is. 't Bewysdom dat zyn woordt en waarheit zyn gewis. Triomf! omdat hy 't graf zeeghaftig heeft verlaaten, Opdat het offer van zyn kruisdoodt ons zou baaten, En hy de helsche magt en doodt betriomfeeren, Om eeuwig als ons Hooft en Koning te regeeren. Laat ons dan, Christenen, nu opstaan met ons Hooft, Den Heilant, die ons heeft d'onsterflykheit belooft. Laat ons hem volgen, als die kloek heeft overwonnen. Hy schenkt ons 't leven uit zyn twee genadebronnen: Zyn Bloet en Geest; opdat wy 't aardtsche goedt verachten, Dat ons niet troosten kan; noch 't zielenleet verzachten Verheffenwe den geest naar 't eeuwig zalig goedt, Alleen bestendig, en verquikkend voor 't gemoedt. Indien dan ongeval en 's doodts gewelt ons treffen, Zoo laat ons 't hart omhoog tot in den hemel heffen, Naardien ons leven daar met Christus is verborgen In Godt, van eeuwigheit, die ons het komt bezorgen. Wanneer de Heilant eens zal daalen van zyn' troon. En uit den hemel, als de Rechter, en Gods Zoon, Dan zullen wy met hem in heerlykheit verschynen, En alle nevelen van ongeval verdwynen; Ia zien hem als hy is, om hem gelyk te wezen. Opdat Godt eeuwiglyk word' in den Zoon geprezen. 