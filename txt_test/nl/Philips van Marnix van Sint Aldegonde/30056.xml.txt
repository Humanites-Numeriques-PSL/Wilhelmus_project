 DE Heer heerscht breet end' wijt: Dies laet doch sijn verblijt, Het eirtrijck end d'eylanden, Mitgaders de zeestranden. Die wolcken om sick streckt, Met duysternis bedeckt: Wiens throon staet vast gesticht, Op goet recht end gericht, Seer reyn end onbevlect. Vier ende wederlicht Gaet voir sijn aengesicht, Sijn vyanden verrasschen, End brandense tot asschen. Wiens blixem vlammich sweeft Alom, end van sick geeft, Licht ende wederglandtz Daer van het eirtrijck gantz Van grooter vreese beeft. De bergen smilten ras, Niet anders als een was, Voir t'aenschijn Gods almachtich, Des eirtrijcx heerscher crachtich. Den hemel schoon end klaer Met alle sijn heyrschaer, Tuygt sijn rechtveirdicheyt End sijne weirdicheyt, Siet al tvolck openbaer. Tvolck dat dient beelden stom, End roemt den heyligdom Van sijn' afgoderijen, Moet al tot schand gedijen, Dient God ghy Goden al, Doet hem alleen voetval. End Sion die sulcx hoort Sij van nu rechtevoort, Verheugt op d'eirtsche dal. Om dijn gerichten goet So hebben met ootmoet De dochters van IudeÃ«n Gejuycht in rust end vreen. De bist verheven seer, Hoog boven d'eirtrijck Heer: Du hebst veel hooger macht Van diemen goden acht: Oft diemen biedt Gods eer. Ghy die den Heer bemint, V herte sy gesint Om tboose na te laten, Ia gantselijck te haten. Want God bewaert gewis Elck dien hy gunstich is: End neemt haer sielen waer, Hy helpts oock in gevaer Van s'boosen hindernis. Tlicht is (oft schoon verspaeyt) Den vromen toegesaeyt: End blijschap sonder smerten, Den mensch oprecht van herten. Dies weest in God verblijt Al die godsalich sijt: Prijst end viert al te saem Des Heeren heylgen naem, End eer gebenedijt. 