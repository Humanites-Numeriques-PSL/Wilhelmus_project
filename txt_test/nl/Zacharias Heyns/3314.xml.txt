 Ontwaeckt o mensch ghetrouwe, Die vergeet Gods weldaet, Eer dat ghy coomt in rouwe: En den tijt van u gaet. Hoe hebt ghy dus vergeeten Gods goetheyt o! ghy mensch, Dat ghy dus sijt gheseeten, Is al naer Duyvels wensch. Staet op en wilt ontwaecken, Bewijst nu lieft met vlijt, d'Armen hier naer u haecken, Hun doch barmhertich sijt. Wild doch o! mensch verachten Des vergeetenheyt boos: En hoort der armen clachten, Die voor u staen althoos. 