 Christus het hooft voorwaer Sijnder ghemeenten claer Heeft ieghelic lidt Ghestelt in sijnen staet, Op dat in lijden swaer, d'Een d'ander openbaer, Wt reyn liefde wit Soud' helpen vroech en laet, Waer van het hooft niet slecht Eerst gaf 'texempel recht: En seyt ghy wert bekent, Mijn Jonghers excellent, Zoe in u is ghehecht, Liefde uwes Broeders ient. Wilt daerom alte samen Elck naer hy is bequaem, Als leden ghetrou Soucken d'een d'anders eer. Ghy leeraers sonder blaem Predickt des Heeren naem Tot boet en berou Beroept de leden teer, Die benout zijn vray gheeft Verslaghen en bevreest Gheeft troostelijck confoort, Acht op u en op 'twoort, Ghy sult behouden meest Den ghenen die u hoort. Ghy die gheseghent en wijt Met tijtlijck goet hier zijt, Begraeft niet uwe pont In d'aerde daert doe geen vrucht Maer u ghetroulick quijt In uwen staet altijt: Dats dat ghy den mont, Van u broeder die sucht, Overmits honghers noot, Deylt uwe spijs en broot, Of anders 'tcan zijn niet Dat in u is ghebiet, De liefde Christi bloot, Dus u broeder aensiet. Want die sijn room hier draecht Dat hy naer Christum vraecht, Ende toont hem fel Teghen sijn leden mat, Niet loghent hy behaecht Hem selfs, en sal gheplaech Voor sijn daet rebel Hier namaels worden plat, Dus door 'tgeloove goet Werckend' in liefden soet, D'een d'ander helpen wilt, Verdragende oock milt Malcanders fault ghy moet, Soo blijft onmin ghespilt. Want u hooft Princen al, Quaem neder in dit dal, Vernedert ghelijck Een dienstknecht in't ghesicht Rechtende vanden val, V leden goot en smal Daer ghy inden slijck Der sonden laecht verplicht, Ende gaf u een wet, Dat ghy d'een d'ander met Soud' helpen dach en nacht Naer u vermooch en macht Dat doe tsoo sult ghy net Hier naer Aensien Gods cracht. 