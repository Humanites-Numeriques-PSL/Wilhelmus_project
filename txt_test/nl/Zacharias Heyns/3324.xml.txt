 DAer men na sach verlangen Vierich so menich gheest, Dat heeft elck nu ontfangen In dese vreuchden feest, Onweders fel bestrijden Hebben my niet besocht: Maer met eerlick verblijden Door Godes hulp bedocht, Is dese feest volbrocht. Oorlof dan na 'tbetamen Haerlem Hollandts cieraet, Mannen van goeder famen, Lofbare Magistraet, En al Inwoonders mede, Welcx jonst ons heeft gevoet Dat Ruste, Pays en Vrede By u langh blijven moet, Wenschen wy voor een groet. Speelcoornen fray Artisten, Reyn feest opsetters fier, Edel Pellicanisten, Daer Trou moet blijcken hier V jonstich constich pleghen Hebben bevonden wy, Om scheyden nu gheneghen: Want sulcx den tijt brengt by, Oorlof neemt elck aen dy. Reyn vruchtbaer Corenaren, Daer Liefd' moet blijcken snel Roo Roosen in't verclaren Aensiend' Ioncheyts voorstel, En ghy reyn Haselieren, Aensiet Gods cracht bekent, Oorlof met reyn manieren, Met d'Acoleyen jent, Daer Liefd' is 'tfondament. Oorlof broeders vol conste Aensiet Liefd', Akerboom, Die VVt levender jonste Hebben der consten stroom, Versocht uyt Liefden vooren Galis bloemken gheseyt, Lely onder den dooren, VVt Liefd' bestaen verbreyt, Oorlof dits ons afscheyt. Reyn VVt jonsten begrepen, Goutblomken jent en schoon, Met gheneucht overnepen Corenblommen ydoon, Noyt meerder vreucht in't leven Reyn Sonne blommen vranc Liefd' boven al verheven, Vruchtbare VVijngaert ranc, Oorlof dits onsen ganck. Oock In liefden getrouvve, VVitte Angieren reen, Verjaegt uyt een Landouwe En hier minlick by een d'Orangie-Lely jeuchdich, In Liefd' groeyend' by dien, Die bidden elc seer deuchdich Den Zoilus aert te vlien, Oorlof tot weder sien. 