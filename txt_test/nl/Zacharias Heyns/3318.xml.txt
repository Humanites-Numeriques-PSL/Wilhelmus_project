 Broeders al gepresen // wilt met u verkoen, Bystant doen // den armen vray dat aertsche goet, Soo sal Christus, wesen // die u sal verghoen (Wilt haer voen) in u ellent en tegenspoet, En bevrijden altijt van 'tvyanden ghebroet, Soo sterckt dan Gods zegen (door loon die elck behaecht // en raeckt) Al uwe weyden // en 'tmilt deelen niet vertraecht. Wel dien die den armen // ontfanghen met vlijt, En verblijt // mildelijck deel uyt s' hertsen gront, Soo sal u ontfermen Godt ghebenedijt, Dus doch zijt // milt, Christen broeders t' allen stont, V sonden al hy u vergheeft, zijt dit oorkont, 'tSal God niet vergeten // mer van hem zijn gesint // bemint Mocht dit te recht weten // als, een moeder haer kint Wilt den armen gheven // van u aertsche schadt Want soo wat // ghy doet 'tgheschiet in Christi naem: Onsen Heer verheven // gheeft u vol u vadt, In Dorp, Stadt, deelt dan mildich sonder blaem, veriaecht giericheyt soo vercrijcht ghy d'eeuwighe faem, SSoo sal u licht vene / eeuwich opgaen // en staen Als d'Hemelsch stene // want ghy doet Godts vermaen. Goods troost overvloedich // sal beloonen ient, Sonder ent // onse wercken vroech en spade, Ent wilt seer goedich, den armen ontrent Zijn u went // tot hun, betrout Goods ghenade, Op dat Christus ons van 'tHelsche Serpent ontlade, Soo blijven veel sonden // daer mede wy zijn bevlect // bedect, Dies 'tghemeen stonden // 'thert vanden armen trect. Nu oorlof al ghelijck // Eedel Princieren Regieren // doch u leven wilt te recht, Sneeft niet doort aertsche rijck // zijt goedertieren, Wilt vieren // Christum, haet giericheyts ghevecht, Sulcx wert VVt liefd' bestaen, u misdaden hy slecht, Tot God neemt uwen keer // en bemint Christum reyn, alleyn Geeft milt den armen teer // dus volcht hem groot en cleyn. 