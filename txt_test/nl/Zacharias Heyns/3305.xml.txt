 Die deuchdich, vreuchdich, geeft d'Arme wt caritaten Sijn faem, lofsame, sweeft Eerlick op alle straten. Daer groeyt, en bloeyt, sijn rom In de gheruste hoven, Mijn stem, moet hem, daer om Ghestadelicke loven. Tis hy, die my, ghewis Doet sijn den deucht verconder Die machtich, crachtich, is Doch boven al bysonder. Tis meest, den geest, die seght Loof en danct sulcken mensche Die u, alsnu, toeleght Liefdighen troost ten wensche. Den Prins, alsins, gheeft eer Op zijn jonste wilt dincken, Sijn loon, en Croon, niet teer Sal hy u miltlick schincken. 