 ICk roep tot Godt mijnen Heere fyn, En in mijnen noodt, oock in mijn pyn, So compt by my antwoorde gheuen, O Heere verlost die Siele mijn, Van loeghenachtighe monden euen. Van valsche tonghen verlost my schoon, Wat can u doch de valsche tonghe doen? Och wat can sy oock doen onuerholen? Want sy is scherp glijck de pijlen schoon, En glijck Geneuer berende kolen. Wee my dat ick een vremdeling ben, In Mesech, en dat ick oock moet woonen, Onder Kedar sonder aflaeten: Het verdriet mijnder Sielen te woonen, By die ghene, die den vreden haeten. Ick soud wel vreed hebben met alleman, Maer als ick segghe dat alleman Soude eeren Godts sheeren name, So nemen sy dan krijch teghen my aen, Daerom helpt doch my Heer Godt Amen. 