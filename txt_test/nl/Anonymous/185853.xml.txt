 Vaeckt op, waert op seer diligent, Int nieuwe jaer wilt vrolic wesen Rijst wt den slaep der sonden blent Het licht des hemels is opgheresen, Van eender Ioncvrouwe alsoo wy lesen, Is ons gheboren een Coninck claer, Hel, Duyvel, Doot, elck moet hem vresen Sijn naem gepresen int nieuwe jaer. Doen quamen de Enghelen inder nacht Die herders doe die bootschap brachten, Doe liepen sy al met der macht, Naer Bethelem dat sy vermochten, Die wijse by malcanderen brachten Wt den Oosten een sterre claer, Die dese drie Coningen te Bethelem brachten Sy Iesum sochten int nieuwe jaer. Het waren die couste nachten stuer, Diemen ter werelt oyt ginck gemoeten, In een ouden vervallen schuer, Tusschen twee Beesten onder de voeten, Daer lach dat kindeken met onversoeten In armoede en ellende swaer, Maer die schaepherders sy Iesum groeten V sonden boeten int nieuwe jaer. Wilt ghy aenhooren des Heeren stem, Volcht die Herders met neersticheden, Wilt Iesum soecken te Bethelem, Als dese drie Coningen deden Den achsten wert Christus besneden Hy bracht in vreden ons allegaer, Ghy mans en vrouwen in dorpen in steden Wilt hem aenbeden int nieuwe jaer. Hy is gedwaelt wt sijns vaders schoot En nv ter werelt in groot ellende, Hy sterf voor ons den bitteren doot Om ons te brengen wt vyants benden Dus laet ons al tot Christus wenden, En houden sijn gheboden claer, Sijnen geest der waerheyt aen allen enden Sal hy ons senden int nieuwe Iaer Oorlof broeders laet swerelts gemack Siet hoe de menschen nu braggeren Denct op dat woort dat Christus sprack Die hem verheft sa lick verneten, Tot inden afgront persequeren, Oorlof mijn Broeders algaer, Hout op van sonden wilt u bekeeren, Tis tâ€™uwer eeren int nieuwe Iaer. 