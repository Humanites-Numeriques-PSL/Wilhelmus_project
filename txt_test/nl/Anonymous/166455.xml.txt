 Vreugdvol is mij de dag van heden, Vreugdvol is mij dit oogenblik. Hier, in den kring van u, mijn vrinden, Ben ik te vrede en in mijn' schik. 'k Mag op de zilvren bruiloft zingen, Van hen, die 'k met mijn hart vereer; Dat dan de gulle vreugd deez' avond Met hartlijkheid bij ons verkeer! Het is nu vijf en twintig jaren, Dat gij tradt voor het echtaltaar; Thans mag het zilver u versieren, 'k Zing het ter eer, o Edel paar! En mogen wij den dag beleven, Dat ook het goud uw echt bekroont, 'k Zing dan gewis, mag ik 't beleven, Even zoo vrij en onbeschroomd. 