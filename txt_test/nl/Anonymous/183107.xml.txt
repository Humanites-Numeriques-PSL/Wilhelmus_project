 Komt nu, trouwe Batavieren, Wilt nu voor de Oranje-Spruit Onze Huizen weêr versieren, Zingen wy weêr overluid. Komt, ô Stad en Dorpelingen! Laat ons voor de jongste vrugt Van Prins Willems liefde zingen, Dat het dringt al door de lugt. Wilt geen vreugt nog blydschap sparen Gaat aan reye, hand aan hand, Willem George zal vergaaren, Weest verheugd, ô Nederland! Daar men voor de lieve jongen, Die 't Prinslievend hart bekoord, Nooit een liedje heeft gezongen, Werd het thans van ons gehoord. Laat ons groene koordjes vlegten, En die met Oranje-lint Aan versierde boogjes hegten, Voor Prins Willems liefde-kind; Laat dan Maagd en Jongelingen, Grys en ouderdom, en jeugd, Voor het jongste Prinsje zingen, Met een welgepaste vreugd. Laat nu onze stemme paaren Met het aangenaam geluid Van de vluggeroerde snaaren Der vioolen, bas en fluit. Laat ons nu met blyde klanken Vol van zuivere dankbaarheid Des Heeren milde goedheid danken Voor zyn groote goedigheid. Dat hy Vyfde Willem spaarden, En in zyn verliefde ziel Zulk een schat van deugd bewaarden, Die Sophia zo beviel Dat zy zig met hart en handen Aan dien waare Vryheids-Zoon Door het Huwelyk liet verpanden, Daar zyn deugd hem mint en loont. Dat 'er drie Oranje-looten Door des Hemels Albestuur Uit dit Huwelyk zyn gesprooten, Dat de jongste in dit uur Onze harte kan verheugen, Terwyl zyn hart voor 't Vaderland, (Spyt de lastertaal en leugen,) Reeds van zuivre liefde brand. ô Bataviers! blyft hy in 't leeven, Dan zal hy aan Nederland De allergrootste blyken geeven Van zyn goedheid en verstand; Hy zal voor 's Lands Regten stryden Vol beleid en heldenmoed, Ons van slaverny bevryden, Waakende voor speer en hoed. En, schoon valsche Vryheids-helden Onze Opper-Generaal Voor een Landverraader schelden, Nog geen nood, zyn zegepraal Zal den laster zelfs doen zwygen, En de God van Nederland Zal zyn onschuld regt doen krygen, Door zyn wonderdoende Hand. Deez' dag kan ons bekooren, Laaten wy dan regt verheugd Onze wenschen bly doen hooren, Aan het puik van Neêrlands jeugd Jonge Vorst! wy alle wenschen Dat uw niet dan heil geschied, Dat gy boven andere Menschen Altoos 's Hemels gunst geniet. Dat gy altoos tot genoegen Van uw braave Ouders leeft, Dat gy uw tot deugd wilt voegen, Daar de lastertaal voor beeft. Dat uw nimmer onheil deeren, Dat gy door uw kloek verstand Helsche Dwinglandy mogt keeren Uit een vrygevogte Land. Leeft nog veele blyde jaaren, Leeft, leeft, al wat leeft, bemind, 's Hemels gunst moog u bewaaren, Leef voor Vryheid, Jongste Vrind! Volg de lesse van uw Vader, Volg uw Moeders kloek verstand, Stoor uw aan geen Landverraaders Leef tot heil van 't Vaderland. Laaten wy op deeze wensche, Die wy alle, bly van geest, Voor de Jongste Willem deede, Op zyn hoog Geboorte-Feest, Wenschende in 't ronde klinken, Lang, ja lang, leeft Willems Zoon! Laaten wy zyn welvaard drinken, Dat zyn deugd mogt zyn beloond. Langleeft Willem van Oranje, Lang leeft Willems Gemaalin, Voortgebragt uit Oud Germanje, Pruisens groote Ryks-Vorstin! Lang moog Willem Fredrik leeven, Lang leeft Willems oudste Telg, Eeuwig moog de laster beeven Voor dien vrygevogte Telg. Nog voor 't laatst eens ingeschonken, En by 't zwaaijen van de hoed Deeze beker leêg gedronken, Lang leeft 't Oranje-bloed! Al die zig op hem verlaaten, Zingen hertelyk tot besluit, Lang leeve onze Heeren Staaten, Lang leeft de Oranje-Spruit. 