 Die winter is ons verghanghen En ick sie des Meys virtuyt Ick sie die loueren hanghen En die bloemkens die spruyten daer wt, Also veer aen ghene groenen dale Daer is het so ghenoechlijcke zijn, Daer singt die fiere Nachtegale Met so menich cleyn wilt voghelkijn. Wy willen die Mey gaen houwen Hier buyten int groene wout, En schencken mijn soete lief mijn trouwe, Die mijn herteken bevangen hout En vragen of zy wilden comen Voor haer cleyn veynster staen, Ontfangen de Mey met haren boemen, Want zy is so schoon ghedaen. Legdy nv en slaept schoon lief, En waerom en waeckt ghy niet Ick stae hier voor v duerken En ick lijder also swaren verdriet En ick stae hier voor v duerken En ick lijder also groten pijn, Staet op mijn alderliefste En spreeckt een woort teghens mijn Doe die suyuerlijcke Dat claghen aen hadde ghehoort, Sy stont op haestelijcke En met een sprack zy een woort En hy namse al in zijn armen, Met groter eerwaerdicheyt Hy custense voor haer mondelijn was root En zy namt oock al in danckbaerheyt. O doot zeyde vermaledijde doot Waer toe zijt ghy ghemaeckt Ghy staet hier voor mijn ooghen Die also bitterlijcke smaeckt En ghy staet hier voor mijn ooghen Recht teghen neuens mijn Ick sie den licht en dach op dringhen En mijn soete Liefs claer aenschijn, 