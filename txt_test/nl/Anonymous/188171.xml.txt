 Daar viel een Hemeldauwe In 't needrigst Maagdelijn Daar kon geen hooge Vrouwe Ooit rijker Moeder zijn; Ze is reine Maagd gebleven; En smarte leed zij niet: O Moeder zoo verheven, U zij ons glorielied. De Maged had ontvangen; Gods licht woonde in heur hart; En Joseph voelt zich prangen Door diepe duistre smart. Hij dacht: ‘ik wil begeven Wie mij tot schanden is, En gaan mijn eind beleven In stille droefenis.’ Maar van des Hemels Troone Sprak de Engel Joseph toe: ‘O Joseph, Davids zone, Wees niet zoo droef te moê. Blijf met uw bruid te gader; 't Is meer dan aardsche kracht, Die God, de Almachte Vader, Heeft over haar gebracht.’ En weinig tijds na dezen Ging van den Keizer uit Een lastbrief, rondgelezen, Geroepen overluid - Dat alle man mocht hooren, En naar de stede kwam Van waar hij was geboren, Tot telling van den stam. En met Sint Joseph mede Toog ook Maria heen Tot Bethlehem, ter stede Waar Davids luister scheen. Doch nergens mocht zij toeven, Men wees haar altoos voort: De Toevlucht van de Droeven Zij werd daar niet gehoord. Maar toen zij verder kwamen, Daar stond in 't veld een hut, Waar zij hun intrek namen, Naauw voor den wind beschut. Daar werd de Maged moeder, En zonder angst of pijn, Van 's Menschen Zoon en broeder: Kon Hij ons nader zijn? Hoe blijde was 't Marië, Aanschouwende haar Kind! Zij vlijt Hem op haar knië Dien zij zoo teêr bemint. Zij kuste Hem zijn wangen, Zij kuste 'em menigvoud Die kwam om zijn gevangen Te vrijden, jonk en oud. Gij, wie met welgevallen De Heer tot rustplaats nam! Bid, Moeder, voor ons-allen Tot Jesus, 't heilig Lam: Dat Hij ons in wil laten In de Eeuwge Hemelsteê, Daar vreugd is boven maten, Bij liefde en zoete vreê. 