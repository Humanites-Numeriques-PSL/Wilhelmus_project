 IC had een alder liefste Die ic met ogen aensach om haer quam ic gereden Vanden auont al totten dach. Om haer quam ic gereden. Vanden auont al totter tijt Och woude si mi in laten dat reyn trou salich wijf. Hi clopte also lijselijck Met sinen hamere Dat al die plancxkens sprongen van der camere Staet op mijn alderliefste. Staet op ende laet mi in Ic swere v bi mijnder trouwen Ick waer so geerne bi di Dat meysken schoot aen een. hemdeken wit Ter dueren dat si ghinck In haren blancken armen. | dat si haer liefken omuinck Nv weset wellecom Mijn lief mijns herten bruyt Wi willen genoechte hanteren. Ende maken gheen gheluyt Dat verhoorde die wachter. Op hoogher tinnen Hier is een schoon frisch ion iongelinc gecomen inne Wat sal hi mi gheuen twee hooskens ende een paer schoen Oft ic sal van hem clappen Wat si opter cameren doen Och swiget wachter stille. Laet dat verholen zijn Ick sal v laten maken Van goude een vingherlijn Met eenen siden snoer. Dat meysken haer hayr op bant Haer mantelken liet si glijden | haer eere en duerde niet lanc Hi dede eenen bode seynden daer hi den wachter vant Wat gaf hi hem te loone Een vingerlijnc aen zijn hant dat meysken hief op een liedeken ende si sanck Rijc god here vanden hemel Waer den nacht noch eens so lanc Die dit liedeken dichte dat was een ruyter fijn Hi heuet so wel ghesongen Tamsterdam al inden wijn Hi heuet so wel ghesonghen. Ter eeren die liefste zijn God sceyn dees nijders tongen Bi schoon vrouwen ist goet zijn 