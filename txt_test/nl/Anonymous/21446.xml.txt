 HOe arch so is smenschen herte In Ieremias siet Uol qualen en vol smerte Ist niet een groot verdriet Men cans gronderen niet Uan allen duechden berooft Maer salich is die gene die inden Heere gelooft Die Heere sach vander hoochden Oft daer niet was egheen Die na den goeden vraechden Maer daer en wasser oock niet een Sy en waren int gheween In sonden was haer ghedachten Maer salich is die gene die op den Heere verwachten. Sy waren al af gheweken Ghereet om te doen quaet O nature vol ghebreken Siet doch hoet met v staet Neempt hier op een beraet In sonden sydy ghecnoopt Maer salich is de gene die inden Heere hoopt. Fenijn was onder haer tonghe Haer kele een open graf Haren ganck vol onghesonden Dits claerder dan den dach Dits dat natuere vermach Wat segghen wy hier toe nv Och salich maect hem, Heere die hem verlaet op v. O Heere alder Heeren Ontfermt v schepsel cranck En willet renoueren Al ist in duechden swanck In v is alle macht So daer gheschreuen staet Dat hy sal salich wesen die hem op v verlaet. Maer die dit liedeken dichte God gheue haer gracie en spoet Te cmoen totten lichte Gods gheest in haren moet Sy en wunst gheen ander goet Sy denckt so menichfout Hoe salich is die gene die in den Heere betrout 