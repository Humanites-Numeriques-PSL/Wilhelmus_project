 DE Min vermaand m' op iets te denken, Climeen, om u voor Nieuwe-Jaar Op desen blyden Dag te schenken: Waar meed' ik vast myn Geest beswaar. Want rondom ziend' in alle hoeken, Weet ik ter Wereld niet bekwaam Voor uwe schoonheyd op te soeken, Dat u kan wesen aangenaam. Waar meed' sal ik u dan behagen? Komt Liefde! byt my stil in 't Oor Wat ik myn Engel op sal dragen, Waar meed' ik best haar Ziel bekoor. Daar spreekt hy: 'k heb het al gevonden Myn hert, het waardste van myn goed, Werd in dit Papier gesonden; Op dat het val uw glans te voet. Ontfang dit Offer waarden Engel, Het wagt uw gunst op 't Min-Altaar. Ik geef u, waar ik selfs om hengel: Ey schenk m' ook sulk een Nieuwe-Jaar. Zo werd ik stout om voor myn leven, Als gy my met uw min ver-eerd, Uw hert en hand op trouw te geven, Dit is myn eenigste begeert'. 