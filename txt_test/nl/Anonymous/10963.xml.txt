 Gaet wt wilt vreucht aenvarden Aurora comt op hant Phebo spant zijn paerden En zijn waghen playsant De bloemkens te bestieren Met vreuchden menichfout Ceres toont hare manieren dees Meys virtuyt aenschout Aelos is u jonstich Hy Aquilo bedwingt Want die is seer afgonstich Flora die nu volbrengt Bloemkens van alle couleuren Men vintse schoon bedout Elck ghebruyckt zyn natuere Dees meys virtuyt aenschout. Ght amoreuse Geeste Behaelt nu prijs en lof Comt al tot deser feeste Buyten in Cupidoos Hof Want men aldaer sal schieten Pijlen van loot en Goudt Dus laet u niet verdrieten Des meys virtuyt aenschout. Haest u om daer te comen V lief aldaer verwacht wilt gheen perijckel schromen Diana is op de jacht gaet niet u lief spanceren Hier buyten int groene wout wilt met haer accorderen Des meys virtuyt aenschout Men sal vreucht oorboren Prince merckt meys virtuyt Nimphen sult ghy hooren Accoort van soet gheluyt Wonder is daer gheschepen Tghouts bloemkens daer onthoudt Al uyt jonste begrepen Des meys virtuyt aenschout. 