 Mag ik u, mijne heeren, vragen Mij te verlossen voor altijd, van 't karig beetje levensdagen: Gij maakt mij waarlijk zeer verblijd. Noem mij mijnheer, uit medelijden, Een middel dat onfeilbaar is; Ik wensch te sterven zonder lijden, Maar haast u toch, Of 't loopt weer mis. Ik vind het leven zoo ondraaglijk; Dat 'k zucht in nood, was ik maar dood! Een zelfmoord vind ik zeer behaaglijk; En met pleizier Deed ik hem hier. Eerst meende ik een vak te kiezen Waarbij de honger u maakt van kant, En 'k wilde zonder tijdverliezen Een dichter worden of muzikant, Misschien doe ik toch nog veel beter, Een kaart te nemen voor één dag Op d'een of d'andren trein. Ik weet er, Die gaan uit 't spoor, zes keer per dag. Ik vind het leven zoo ondraaglijk; Dat 'k zucht in nood, was ik maar dood! Een zelfmoord vind ik zeer behaaglijk; En met pleizier Deed ik hem hier. Het ophangen zou 'k ook niet haten, De hennepband lacht mij wel toe; Maar dikwijls zal de koord loslaten, Al is men nog zoo 't leven moe. Was ik maar rijk, het zou niet falen, Er kwamen kooplui aan mijn huis, En als ik dan niet wou betalen, Ze worgden m'in mijn eigen kluis. Ik vind het leven zoo ondraaglijk; Dat 'k zucht in nood, was ik maar dood! Een zelfmoord vind ik zeer behaaglijk; En met pleizier Deed ik hem hier. Ik wou wel gaan naar 'n apotheker, En halen daar wat rattenkruid; Maar ach, dit middel is ook niet zeker, Met tegengif drijft men 't weer uit. 'k Geloof, mijn dood waar' veel secuurder, En veel goedkooper bovendien Als ik dineerde, maar niet duurder, In 'n restaurant voor 'n stuiver of tien. Ik vind het leven zoo ondraaglijk; Dat 'k zucht in nood, was ik maar dood! Een zelfmoord vind ik zeer behaaglijk; En met pleizier Deed ik hem hier. Zeer graag zou ik mij gaan verdrinken, Zoo zeer verlang ik dood te zijn; 't Is laf, in water te verzinken, 'k Verdronk mij liever in den wijn. Ik zag ook wel eens dwaze lieden Zich laten plett'ren door een trein, Maar ik wou liever, als 't kan geschieden, Verpletterd door uw bravo's zijn. Ik vind het leven zoo ondraaglijk; Dat 'k zucht in nood, was ik maar dood! Een zelfmoord vind ik zeer behaaglijk; En met pleizier Deed ik hem hier. 