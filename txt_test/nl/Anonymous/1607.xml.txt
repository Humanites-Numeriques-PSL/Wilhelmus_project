 AL om die liefste boele mijn wil ic vrolic zijn ic en mach altijt bi haer niet zijn. Die nijders zijn so fel Ic wil mi gaen vermeyden Gelijc die vogel doet Als hi den wilden valc siet vlieghen. so verandert hem zijn bloet In alle die werelt hoe lancx hoe meer In mijn hert is si een paradijs hoe gaern ic bi mijn lief waer Wel schoon gebloeyt rijs O schoone balsem gaerde. Ic wensche v menige groet de muts is mi swaer om dragen | Want si mi versuchten doet. Veel goeden daghen veel goede nachten Wensch ic der alderliefste mijn Ic beuele haer alle gods enghelen crachten Ende god wil haer behoeder zijn dat ic mi dus moet versaghen. Minen edelen huebschen moet de muts is mi swaerte dragen Want icse nv sleepen moet Den tijt die ick bi mijn lief mach zijn En valt mi niet so lanck Hoe gaerne ic bi mijn lieueken ware si hout mijn herte in haer bedwanck God troost den ongemoeden Ende spaer mijn lief ghesont. | Mi is te bat dat icse noeme Want si hout mijn herteken. doorwont. 