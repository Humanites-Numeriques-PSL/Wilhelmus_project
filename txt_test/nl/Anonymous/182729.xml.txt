 Moest Paulus voor den Keizer staan, Hy had, hoe hoog de golven slaan, Voor geen gevaar te vreezen. Gods raad en hand beveiligt hem, De woeste zee moet aan de stem Dier magt gehoorzaam weezen. Hy houdt, hoe fel de stormwind loey', De baaren steigren, 't onweêr groey'r Aan Gods beloftenissen De hand, by 't sling'ren zyner kiel, En is gerust: niet ééne ziel Zal hier het leven missen. Die Jesus, dien zyn hart aanbad, Heeft zyne rechtehand gevat; Die God zal hem bewaaren! Het scheepsvolk beeve voor den dood, Haast roemt het Jesus hulp in nood, Zyn redding uit gevaaren. Het zon en sterrenlicht verdwynt, - Maar, in dit aklig duister, schynt Het licht in Paulus harte, 't Geloof, dat op dien Heiland staart, Schoon 't alles davere, bewaart De rust der ziel, in smarte. Zoo zien w', op reis naar 's hemels reê, Ons vaak, op 's waerelds holle zee, Door storm op storm beloopen, Maar Jesus waakt, en zyn genaê Doet ons gemoedigd, hoe 't ook gae, Op veil'ger haven hoopen. Eens nad'ren wy tot voor zyn troon, Eens zullen wy, op hooger toon, Zyn roem, zyn lof verhoogen; Wy juichen, hoe het onweêr woedt, Daar dit alleen versterken moet Ter proef van Zyn vermogen: Verwacht de waereld ons verderf, Als zy de golven, menigwerf, Rondom ons heen ziet branden; Het schip, door Jesus hand bestuurd, Loopt nooit, hoe lang die barning duurt, Loopt nooit gevaar van stranden; Of strandt het ooit, Zyn rechtehand, Brengt ons, door golf en storm, aan land; Zoo reizen w' in vertrouwen, Blymoedig op genade voort; Wy zullen eens, op Jesus woord, Zyn aangezicht aanschouwen. O God van Paulus! dat uw oog Ons steeds bewaake van omhoog! Ook all' uw' Ryksgezanten, Als zy, met Paulus, 't zaligst woord Tot aan het verstgelegen oord, Zelfs over zee, gaan planten! Dan zal geen Melité alleen, Maar volk by volk, de zaligheên Van uwen kruisdood smaaken; Dan zal, en aard' en zee te zaam, De glorie van uw grooten naam Gestadig grooter maaken. - 