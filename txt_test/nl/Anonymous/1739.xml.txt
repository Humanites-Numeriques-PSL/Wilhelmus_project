 SChoon lief hoe moechdi mi vergeten In also corter stont Wat mach v aen mi ghebreken Ic bidde v liefken maect mi des condt Noch bid ic v ter eeren Van uwen rooden mont die ic v gan Als getrouwich man dat roode bloet wt mijnder herten dat schencke ick v reyn wijflijc saet Mijn toeuerlaet daert al aen staet Ghi doet mijn herte groote smerte | Int smerten lijde ic groot verdriet Mer si en acht mi niet een twint Nochtans is si mijn weerste lief Al en heeft zijt niet versint O mindese mi die bloeme reyn So waer gheblust alle mijn miskief Want si is certeyn Mijn weerste greyn Voor al dat leeft draghe ic haer gonste haer minlijc wesen maect mi so mat In venus bat ick segt v plat Wanen ghemint te sine en is gheen conste 