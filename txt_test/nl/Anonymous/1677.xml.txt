 HEt is gheleden iaer ende dach dat Brandenborch geuangen lach Gheworpen in eenen toren Van steenen waren die mueren Daer lach hi meer dan seuen iaer Sijn hayr was wit zijn baert was grau Sinen rooden mont verbleecken Vander liefste was hi gheweken Si leyden hem op eenen disch Si sneden hem wt zijn herte frisch Si gauent der liefste teten Tot eene morghen onbijten. Nv hebbe ick gheten dat herte zijn Daer op wil ghedroncken zijn Nv schenct mi eens te drincken Mijn herte wil mi ontsincken Den eersten dranc mer die si dranck haer herte in duysent stucken spranck. Nv helpt maria maghet reyn Met uwen kindeken cleyne Mer die dit liedeken eerstwerf sanc Een vry sluymer was hi ghenaemt hi heuet so wel ghesonghen Vander liefster is hi ghedrongen 