 Die meenden te marcheeren langs de straten. Te zingen een uitbundig strijderslied, Met hakgeklap en vaandels als soldaten - Ze kenden nog de ware liefde niet. Alleen staan in den regen op de heide, Zich op een dijk te buigen in den wind, Gaan tusschen bloemen en vogels door de weiden, En door dit land te dwalen als een kind. En wie dan weet, dat onder Hollands luchten Geest, vrijheid en beschaving zijn gegroeid, Wie Holland schuilplaats weet voor hen die vluchten, Voelt in zijn hart de ware liefde ontbloeid. Hij leert verachten op de maat te schreeuwen, Nu hij zijn land in ware grootte ziet, En, door een beeld bezield van voor vier eeuwen, Zingt hij aandachtig 't oud Wilhelmuslied. 