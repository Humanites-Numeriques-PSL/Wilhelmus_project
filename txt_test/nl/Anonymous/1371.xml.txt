 EN ist niet wel ghekermt gheklaecht Ons proper Dochter in is geen maecht, Men doeter niet dan schreyen, Sy was niet gherust voor sy Kindt draecht Vande Hoender Vlaeykens was sy vertsaecht. Sy en wilde niet langer beyen, Sy sit geerne ghesetelt by Neffens den Man Als nu als dan Sy plach te segghen ghy bevetelt my, Nu seyt sy niet dan ketelt my Ick en hebber maer een baeyken an. Als de Moeder dat vernam Sy waechde haer met moede gram Hoe dorst ghyt avontueren, Moerken als ick al op de steygher klam In beyde zijn Armkens dat hy my nam En ick liet al ghebeuren Hy viel te my seer milde // fijn Zijt sonder vaer Maeckt gheen misbaer Wat hy my dede de gilde // mijn Deerdet my mocht ick stille // zijn Ten schilde mijn Moexken niet een haer. Princesse Moexken maeckt eenen geest, Al staet mijn Buycxken op den leest Wy sullen oock vreucht bedrijven, Waer door zijdy soo bevreest Die Wereldt moet zijn vermeest Gheen Maecht en wilde ick blijven Laet uwen rouwe dus varen snel Zijt doch kontent Hier mede een ent Al en mocht ghy die Werelt niet vermeerderen Laet ons doch bedrijven sulcken speel Mijn soete Lief ende ick seer excellent. 