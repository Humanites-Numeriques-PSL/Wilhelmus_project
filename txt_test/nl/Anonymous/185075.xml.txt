 Ik wil ’t Oranje draagen, Tot Vyfde willem’s Eer, Nu hy, in deeze dagen, Verheugd mag leeven weer, Daar God hem tot Zyn Wooning, Met zyn Doorlucht Geslacht, Gebragt heeft, door de Koning Van Pruissen’s Legermacht. Ik zal nu vrolyk weezen, En, met een bly gemoed, Daar Snoodäarts straffen vreezen, Steeds zingen, God is goed, Hy hoorde de gebeden Der Vroomen, die, in ’t Land, Voor de Erfstadhouder streeden, En red hem door Zyn Hand. Schoon zommigen dit teken, Tot ’s Vorsten Eer, uit dwang Maar droegen, voor zes weeken, Ik wil myn leeven lang ’t Oranje vrolyk draagen, En danken God den Heer, Dat Hy, in deeze dagen, Ons schonk de Vryheid weer. Men zogt ons, Prinsgezinden, In dit vernederd Land, Om dat wy willem minden, Te leggen aan een band; Maar die ons wilde drukken, Heeft God, door Pruissen’s Macht, Vernederd, en doen bukken, Tot heil van ’t vroom Geslacht. Laat ons, met blyde klanken, God, die ons uit de nood Verlost heeft, hartlyk danken, Zyn liefd’ is eindloos groot, Die Hy ons wou bewyzen, Daar Hy ons uit den druk Deed met den Prins herryzen, En aan ons gaf geluk. Laat ons, verëend, steeds smeeken, O Heer! wil in ons Land Tog alle de gebreken Herstellen, door uw Hand; Laat lang Prins willem leeven, Tot heil van Land en Kerk, Wil hem uw bystand geeven In zyn zwaarwichtig werk. Wil door Uw Geest hem leiden, Op dat hy, steeds verheugd, Zig mag in U verblyden, En doe altoos in vreugd, Zyn Gemaalin en Kindren Hier leeven, laat geen kruis Nog ongeval, meer hindren ’t Doorluchte Oranje – Huis. En wil al de Overheden, Die, met de Prins, ons Land Wel stieren, steeds bekleeden Met wysheid, wil verstand Hen geeven, dat uw Zegen, Elk die ’s Lands heil betracht, Geniet op zyne wegen, Tot ’t laatste Nageslacht. 