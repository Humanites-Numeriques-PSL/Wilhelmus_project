 AVe Maria, Gods liefste lief ydoone Der Maeghden croone // Maria weest ghegroet Gratia plena, claer is de sonne schoone In s'hemels troone // vat vol ghenaden soet, Der deughden volle vloet // een suyver hart ootmoet Hebt ghy gebaert, Gods Soon ons hooghste goet. Dominus tecum, die Heer zy met u eene Suyver fonteene // vrou alder weerelt wijt Benedicta tu, in muleeribus alleene Alwaert ghy cleene ghy zijt ghebenedijt, Gheen vroute geender tijt, soo saligh als ghy zijt Noch soo verheven, van Godt tot vyants spijt. Et benedictus tuus ghedanckt, ghelooft, ghepresen Moet ghy altijt wesen, dat hooghweerdigh Fructus ventris tui, dijn vrucht reyn uytghelesen Wt Jesse ghelesen, Jesus Christus playsant Die als een heer valiant // ons brac der hellen bant Ende die ghevanghen brocht, in haers Vaders lant. Sancta Maria Princesse, hoogh verheven croone Edel ghebooren // van Davids saet, Ora pro nobis, bidt voor ons die te vooren Waren verlooren, verdoemt door zonden quaet, Tot dat ons quam te baet // Jesus oock Advocaet, Van u ghebooren // o schoone dagheraet. 