 ELck coemt tot my Die last draecht oueruloedich Roept Christus bly Ick wil v troosten spoedich Behoedich, sachtmoedich Wilt hy tbedructe volck ontfaen Staet hem al aen Gaet toe, hy neemt op hem al v sonden Ende en wilt niet gaen Totten valschen waen In hem wort troost gheuonden. Hy is den wech Die waerheyt, en tleuen Maect gheen ghesech U sonden zijn vergheuen Om tbeuen En tsneuen Der sondaers hy hier neder quam Die doot aen nam Dies hy voldede der sonden pijne Tonschuldich Lam int bloet verswam Om tsondaers troost te zijne. Kent Gode schult Hy sal hem ws ontfermen Door zijn ghedult Dan hoort hy tsondaers kermen Den armen, beschermen Dats Christus werck, vaet mijn bedien Wilt tot hem vlien En wilt v seluen gansch versaken Hy sal v belien Hem seluen bien Dat sal v salich maken. Prince bewijst U duecht naer Schriften leeren Uant quade rijst En wilt tot liefden keeren Ter eeren, ons Heeren Die voor ons aenden cruys volde Waect in ghebe En leeft als Christen leuen souwen Sijn bloet hout ste Dit is ons vre Stelt daer inne v betrouwen. 