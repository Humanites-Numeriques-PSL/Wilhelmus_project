 SChoon Lief aenhoort mijn kermen Verandert eens van sinnen, Wilt u doch eens ontfermen Op dat ick troost mach winnen Gheen ander sal ick minnen dat u schoon Lief eerbaer, Dus laet ick u ghewinnen In desen nieuwen Iaer. Als Helena seer aerdigh Zijt ghy verciert met deughden, Dus zijt ghy wel prijs waerdigh Reyn bloemken vol van vreughden Laet ons doch jonghe jeughden Vergaren tot een paer Want my dan wel gheneughden In desen nieuwen Iaer. Sal ick noch langher derven Schoon Lief u minnelijck wesen So sal ick moeten sterven, En nimmermeer genesen, Dus bid ick Lief ghepresen Ontfanght uwen Dienaer, Soo hoef ick niet te vresen In desen nieuwen Iaer. Deughtsame schoone Vrouwe, Princes waert om laudeeren, Weest u Dienaer ghetrouwe Soo mach mijn vreught vermeeren, Anders sal ick verteeren Mijn hert in lijden swaer Schoon Lief wilt u verneeren Tot my int nieuwe Iaer. 