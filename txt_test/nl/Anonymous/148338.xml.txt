 God! oneindig in gena' Eindloos groot in 't schuldvergeven, Slaat Gij ons, uw haatren, ga', Schenk G'afvalligen het leven; Hoe betaamt het ons, dat wij Ook vergevend zijn, als Gij. Ja, uw liefd', uw zondaarsmin Stort ons liefde tot verdragen, Maar uw godlijk voorbeeld, in; Wie ons haten, lastren, plagen, Wij vergeven graag, o Heer! Ons vergeeft Gij eindloos meer. Wie zal bij uw majesteit Zijn geringheid ooit gevoelen, En nog wraak en bitterheid In zijn harte laten woelen? Ootmoed maakt het hart gedwee, Duldt geen' wrok, zoekt liefd' en vreÃª. Lijden w'immer om uw zaak, Gij zult zelf uw zaken rigten, Nimmer staat aan ons de wraak; 't Blijft de zaligst' onzer pligten, Dat wij ook in lijdzaamheid Volgen, waar het Lam ons leidt. Geef ons, dat wij in geloof Op des Heilands voorbeeld staren; Hij, voor smaad en laster doof, Bad zelfs voor zijn moordenaren, Toen men Hem aan 't kruis verhief: Zoo had Hij zijn' vijand lief. 