 SUjo, Sujo, Kintje slaap, Leg uw kopje rasjes neder; Schrey zo niet, myn teere schaap, Alweder Want de boogjes Van uw oogjes Zyn noch veel te teder. Lieve poetje, slaap toch ras, Sluit toch vaardig toe uw oogen: Gy hebt immers wel te pas Gezoogen! En geen speltje, Liefje, queltje, Of ik ben bedrogen. 'k Zie dat zy haar oogjes sluyt, Mogt zy nu wat ruste rapen! Maak in't minste geen geluyt Laat slapen 't Lieve Zoetje, Myn teer bloetje, Tot myn vreugd geschapen. 'k Dagt eerst, dat zo vast geen bant In natuure wiert gevonden, Als van't Paar, dat hand aan hand Verbonden, Eens van zinnen, In haar Minnen Alle wellust vonden. Maar, een Moeder ondervind In den grooten kinder zeegen Noch een band, die nau verbind, Gelegen Die verbint'nis, Die aan 't Kint is, Is niet op te wegen. Geeft de Hemel die genâ, Dat ik u leer goede Zeden. Zo vergeet ik ras de schâ Geleden. 'k Zal myn rust en Al myn lusten Tot uw heil besteden. 