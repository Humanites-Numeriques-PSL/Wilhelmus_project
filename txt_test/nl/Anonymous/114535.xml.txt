 O Wreet en fel begeven, O dach vol pijn, Och mocht ick sonder leven Of liefde zijn. Och mocht ick u geleyden Mijn schoone zon, Of dat wanneer wy scheyden Ick sterven kon. De dagen sijn mijn nachte Als ick u derf, De nacht vol duystere klachte En droevigh erf. Mijn mont en kan niet mijden Te suchten staegh, Betuycht het bittere lijden, Dat ick verdraegh. In 't kort die wil aenschouwen De schildery Van troosteloos benouwen Die siet op my. 