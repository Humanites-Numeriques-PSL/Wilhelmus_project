 ALs nu de Heer, sijn paeschlam had geeten Na sijn begeer, so heeft hy hem bereyt Om sijn lichaem teer, t'offeren sonder breken Sijn Vader ter eer, geen lyden en ontseyt, Biddende neer, sijn Vader, daer hy leyt waert moghelijck, wast hem aengenaem En dat de Kelck voor by mocht gaen (So niet) hy soud' sijn onderdaen Och herten met hem schreyt. Hy sprac ter doot, ben ic bedroeft wilt beyen Bidt cleyn en groot, nu bidt me ende waert Waeckt, bidt tis noot, herten wie sal niet schreyen? Al om dat woort, 'is genoeg d'uer genaect Siet die mijn broot at, die is hier geraect Die my vercocht heeft op cleyn loon Levert ghy met een kus Gods Soon Vrient dit ben ick heel onghewoon Dus soet was sijne spraeck. Christus alleen heeft die wijn-pars getreden Een groot geween, werde al daer gehoort Al van de geen, die hem volgden ter steden Al daer de steÃªn en berghen sijn geschoort, Laet ons gemeen, me gaen buyten de poort Medoghen hebben met sijn pijn Aenschouwen daer ons Medecijn Sijn lichaem ende soet aenschijn Och herten so door-boort. Sijn liefd aldaer, en lijden boven wonder Dat is voorwaer, de weerelt so vertoont tSchijnt also claer, hier boven ende onder siet u middelaer, aent cruyse hng gecroont int openbaer, niemant hem en verschoont, Insiet sijn wonden desolaet, Voort menschen zonden en misdaet, Den zondaer eenen toe verlaet Die in der aerden woont. Laet ons gemeyn, de grootheyt sijnder wercken Door liefde reyn, voor ons alhier gedaen Ootmoedigh cleyn, aensien ende bemercken Hoe die Fonteyn ons is open ghegaen, Die ons alleyn, uyt liefd seer toe gedaen, Verlost heeft door de bittere doodt, Ghenagelt aen dat Cruyce bloot, O was voor ons in grooter noot, Och herten siet dit aen. Princen doet vlijt, en wilt hier kennen leeren om wiens profijt dat Christus heeft geleen Al dat verwijt, u ziel die sal verneren, Siende sijn strijt en door dies' hem aendeen Wie dat ghy zijt, gedenct sijn bitter ween Sijn weldaedt houdt in u verstandt, Al doort gheloof eens vast gheplant, Hy verwon Hel, Doodt, en Vyandt, Door ons alle ghemeen. 