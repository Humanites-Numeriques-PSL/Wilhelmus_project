 LIef zuchtje, teer en heilig windje, Dat uit het hert komt van Lucintje, Ei, zeg my toch hoe 't daar al is! Blyft zy, die my zo teder griefde, Wel trouw in hare wederliefde! Behaagt haar die verbintenis? Of, komt gy schielyk aangevlogen My zeggen dat ik ben bedrogen; Dat gy het vaste teken draagt, Dat hare weifelende zinnen Haar Philibert niet meer beminnen: Maar dat een ander haar behaagt, Gy, die zo veel bevalligheden ô! Hemel! in haar schoone leden En heilig wezen hebt verspreid, Begiftigt met het heerlyk voordeel Van een zo juist en zuiver oordeel By vloeiende welsprekendheid. Verhoê dien ramp, dat hare zinnen, My ontrouw, elders zouden minnen. ô! Liefde, weer die tegenspoet! Laat myne beê die gunst verwerven, Dat ze eer zal zugten om myn sterven, Als om een nieuwe minnegloet. 