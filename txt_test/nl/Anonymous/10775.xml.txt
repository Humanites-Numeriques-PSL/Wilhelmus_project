 LAet ons tot danck verheven, Ons stem met blijden Geest, Laet ons den Heer lof gheven, Die ons goet is gheweest. Al mach men niet uytspreken, Sijn lof en sijnen deught Nochtans laet niet ontbreken, Te loven so ghy meught. Den Hemel, lucht en aerde, Tot onsen dienst gheeft Moet loven nae sijn waerde, Al dat door hem noch leeft. Die zielen en lichamen, In sijn ghenade behoet Looft vleys, en gheeft te samen Die rijckelijck u voet Lof glorie, prijs, en eere In tijt in eeuwigheyt Moet zijn u naem o Heere Tuwen dienst bereyt. Wilt ons doch hier verlienen Door Christum ons ghenaet, Tot uwen lof te dienen So ghy ons hebt versaet. Ons gheeft door u ghenaden, Tot deught altijt vermeert Om eeuwigheyt versaden, Met glorie ons begheert. Die Sielkens die noch lijden, Vertroostse Prins te samen Dat sy haer moghen verblijden Al in u glorij, Amen. 