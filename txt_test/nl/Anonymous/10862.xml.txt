 Hey laey ons singhen tot ons gherief En laetse treuren die haer schoon lief Niet moghen sien noch spreecken wy moghense sien en spreecken Wat macher ons nu ontbreecken, ontbreken Schoon liefgen hoe zijt ghy dus treurich van sin Of isser u liefgen te Zeewaert in Dat ghy hem moet ontbeeren Hy moet u oock ontbeeren Dat sal hem wel weer doen keeren. Moy Meysgen zijt ghy u boelken quijt Of meent ghy dat hy een ander vryt En ghy hem sult verliesen Soo ghy hem sult verliesen Hier meught ghy een ander kiesen. Princesse dit kroesken met koele wijn Dat drinck ick ter eeren een Meysgen fijn Om aen mijn liefd’ te dincken Om aen myn liefd’ te dincken Soo sult ghijt oock voor hem drincken. 