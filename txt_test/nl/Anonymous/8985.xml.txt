 CHRIstus de HEEre in der Nacht, Doen hy Verraeden weerde, Dat Broodt gheseghent met Aendacht, Syn Jong'ren hy toekeerde, Sprack: Neemt end Eet dat is mijn Lijff Dwelck wort voor u ghegheven, T'gheloove by den Woorde blijff, T'ghedijet u ten Leven, Ghedencket mijns wel Even. Daer nae den Kelck ghelijckerwijs Ghesegent met Dancksaghen, Gaff haer te Drincken met Advijs, Het is nae mijn Behaghen, Mijn Bloet des Nieuwen Testaments Voor veel salt zijn Vergoten, Gheloovet vry, end vry bekendt All' Sonden zijn verlaeten, Wilt dees Ghedacht'nis vaeten. CHristus de HEEr ghestorven is Om onser Sonden wille, Verresen met behouden Prijs, Des Wettes Vloeck is stille, Noch hy t'Gelooff te stercken gheeft, Met Wijn en Broot so cleyne, Syn Lijff end Bloet dat Eewich Leeft Maeckt ons van Sonden Reyne, Verseghelt wel Certeyne. Des Dancken wy in Eewicheyt, Den Vader vol Ghenaeden, Die ons door zijnen Gheest bereydt, Niemant gaet hy versmaeden, Hy wil Ghenadich ons met Een In Cruys end t'allen Tijden, Helpen met syn heylich Ghemeen, Die Sonde te vermijden, In Christo ons verblijden. 