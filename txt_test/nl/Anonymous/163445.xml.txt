 Wat baat het uw dat men uw noemd De schoonste in uws vaders Ryken, Ja, dat men steeds van Psiche roemd: Wie kan in schoonheid haar gelijken, Nu gy, alom vervolgd van Venus dulle haat, Wert van elk een versmaad. Ag, had my nimmer vrou Natuur So mildelijk haar schoon gegeven, Ik sag noit dit rampsalig uur, Ik sou in rust en vrede leven. O Schoonheid vol gevaar, gy baard my niet als druk En hevig ongeluk. Maar wat betreurd gy uwe staat, Wie kan de Goden wil weerstreven; Daar is geen uitkomst, hulp nog raad Voor uw in dese nood gegeven! Wel aan dan Psiche, draag, schoon buiten uwe schuld, Uwe straffe met geduld. 