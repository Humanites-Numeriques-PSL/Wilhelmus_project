 O Cloris tot wat droeve Staat, Vind ik my nu gebragt; Ik voel dat door uw lief gelaat Myn vryheyd werd verkragt, Uw byzyn doet my sugten, En als ik uw weer mis, Leef ik vol ongenugten, En vol bekommernis. U Schoonheyd houd myn Ziel geboeyd: Terwyl van dag tot dag, Myn liefde al gestadig groeyd En ik niet klagen mag. Ik vrees u te mishagen; Schoon my de nood gebied Myn dienst u op te dragen, Soo derf ik egter niet. Wel aan, myn Ziel! hervat in 't end, Eens wederom den moed, Maakt Cloris uwe min bekend En val haar glans te voet; Zoo kund gy Ligt'nis vinden, Wanneer die Schoone weet, Dat zy is uw beminde, En oorzaak van uw leed. 