 Al wie Gods woord niet houdt, en zegt, 'Ik kenne God,' spreekt logen; 't Geloof is in hem niet opregt, Hij heeft zich zelv' bedrogen: Maar wie dat woord getrouw bewaart, Die is uit God, en niet van d'aard. 't Geloof, dat door het woord ontstaat, Dat moet ook liefde werken; Hoe hooger uw vertrouwen gaat, Hoe meer het die moet sterken: 't Geloof verlicht ons niet alleen, Het sterkt en reinigt ons met een. Gezuiverd door des Heilands bloed, Schenkt God ons zijn genade; Die dit vertrouwen op Hem voedt, Die wacht zich ook van 't kwade: Hij wordt dus daaglijks, meer en meer, Gelijk aan 't beeld van zijnen Heer. Zij zijn 't, die God in gunst aanschouwt, Die zich gehoorzaam toonen; In elk, die Gods geboden houdt, Moet ook de liefde woonen: Een daaglijks werkzaam Christen toont Het waar geloof, dat in hem woont. God blijft in ons, en wij in Hem, Als w' in de liefde blijven, Door haar voelt zich der Englen stem Tot Gods verheffing drijven: God is in de liefd', en Hij bemint Geen hart, waar Hij geen liefd' in vindt. 