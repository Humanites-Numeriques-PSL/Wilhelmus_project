 ô Eeuwige en almagtig, U, God! aanroepen wy; Wil onzer zyn gedagtig, Maak Jacobs huis eens bly': Wil den Messias zenden, Die ons verlossen zal Van alle zielëlenden, Gewrocht door Adams val. Ach! mogt' myn oog aanschouwen Die reine Hemelmaagd, Deeze edelste aller vrouwen, Die God' zo heeft behaagd, Dat zy eens zal ontvangen Den Heilvorst, 't eeuwig Goed, Hem, die steeds ons verlangen Naar 't heilgoed steig'ren doet. 'k Bemin van gantscher harte Dees Maagd, dees Deugdenzon, Die 's menschdoms vyand tartte, Wyl zy Gods gunsten won: Want zy is uitgeleezen Van in der eeuwigheid, Om Moeder eens te weezen Van Zyne Majesteit. Ik groet u, vol genade, Gezegend zyt Ge my; De Heer is vroeg en spade Gantsch met u, blyft u by: Hy heeft u uitverkooren; Hem zyt gy toegewyd: Uit u zal zyn gebooren Gods Zoon, die 't al verblydt. Wil my uw woord verklaaren, Zeg my den zin daar van: Hoe zou ik kunnen baaren, Ik kende nooit een' man? Geen man kwam my ontrusten In myne zuiverheid; In God zyn myne lusten, 'k Blyf tot zyn' dienst bereid. God wil uw' lof verbreiden, Daarom, wees niet bevreesd; Hy zal, ô Maagd, u leiden, En zenden zynen Geest: Diens kragt zal u omschynen, Daar gy, van hem vervuld, Maagd blyvend', zonder pynen Gods Moeder worden zult. Gods wil is my gebleeken, 'k Heb zyn besluit gehoord; 'k Zal nu vol blydschap spreeken, 't Geschied' my naar uw woord. Myn ziel maakt-groot den Heere; Myn geest springt op van vreugd; Ik zing ter zyner eere Door zo veel gunst verheugd. Laat ons nu blyde toonen Aanheffen tot haare eer; Haar voorspraak doe ons woonen By God, haar' Zoon en Heer. Maria! doe ons praalen In 't zuiver goud der deugd; Op dat we in 's Hemels zaalen Meêdeelen in uw vreugd. 