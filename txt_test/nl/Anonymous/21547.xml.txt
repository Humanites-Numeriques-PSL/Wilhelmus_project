 TReet aen gy christenen alle wie gy zijt Bereyt v ten strijde tis meer dan tijt Den dach is nv ghecomen Dat ghy Christum belijden moet Sijn Woort dat sal v vromen. Ghy hebbet eenen Hooptman goet Iesum Christum dat edel bloet Willet vrijlick met hem waghen Want alle die onder zijn vendelijn zijn En laet hy niet verslaghen. Trect aen tgheloouich tuych metter spoet En den creest der salicheyt voor eenen hoet Ende willet vromelick strijden Al met dat sweert zijns Godlijcx woorts Dat aen beyden zijden moet snijden. Ghy en hebt te strijden teghen vlees noch bloet Maer teghen de Princen der weerelt vermoet Die Gods woort willen verdoouen Die wederstaet altijt met Gods woorden soet Met vastelick te gheloouen. Belijdt Christum met blijden moet Al zijnse rasende ende verwoet Als zy na v ghelooue vraghen Oft Christum alleene v salicheyt is Spreect ia, tsal den vader behaghen. Al sydy slecht en ongheleert Om Christum te belijden vint v bereet Wilt niet dencken wat ghy sult spreken Hy salt v ingheuen door synen gheest Een woort en sal v niet ghebreken Uerwerpt haer leere en valschen waen En doet haer met Godes woort vermaen Dat wy alle salich moeten worden Wt ghenade sonder de wercken des wets Door Christum alleen die de persse heefe ghetorden En vreest niet, sy en hebben gheen macht Al zijn sy groot voor de weerelt gheacht Sy en konnen v niet verdomen Want sy sullen zijn den hoy ghelijck Als den dach des Heeren sal komen. Staet vast op dwoort des vaders goet Om te strijden teghen Antichrist bloet Wilt in v slachtoorden terden En strijt als een vroom Campioen Beschaemt so sullense werden. Wat sal haer baten haer hoomot groot Die v hebben ghebracht ter doot Als sy sullen moeten hooren Gaet ghy vermaledijde int helsche exploot En besit mijns vaders eewighen thooren. Siet de Stercke beloften aen Die v God den vader heeft ghedaen Op zijn woorden willet mercken Al sydy kranck al na den vleesch omuaen Met synen gheest sal hy v stercken Als ghy om kampen zijt int velt Ghedenckt dees woorden en smaeckt se wel Die Christus spreect tot uwer baten Al verliet een moeder tkint haers lichaems So en sal ick v niet verlaten. Hoort wat Christus belouet daer Die my belijdt int openbaer Uoor die menschen quaet van daden Die sal ick oock belijden klaer Uoor mynen vader vol ghenaden. Noch spreeckt Christus dees woorden daer Die zijn siele wilt winnen verliestse klaer En wilt suchten noch beuen Diese om mynent wille verliest voorwaer Die salse vinden int eewich leuen. Als Christus zal spreken int openbaer Coemt ghy ghebenedijde volcht my naer Ghy die by mijn woort zijt bleuen My ghespijst, ghedeckt, en ghelaeft eenpaer Coemt besit dat rijck tis v ghegheuen Daer staen noch gheschreuen dees woorden rein Die Cristus spreect tuwen troost certeyn Wilt dese woorden wel sommen En vreest niet ghy hoopken al sydy kleyn Die weerelt heb ick verwonnen. Niet alleene des weerelts ghewelt En heeft hy verwonnen verstaet dit wel Ende al om ons ghenesen Maer Duyuel, Sonde, Doot ende Hel Dus laet ons vrolick wesen. Dus danckt Christum alle ghelijck Dat hy ons ghemaect heeft van arm rijck En als ghy wilt versmaen Dat doet tot synen lof prijs ende eer En singhet van herten, Amen. 