 SYn Gheest verblijt, so wie met vlijt, Sijn hertgen wel can ploeghen dat breet en wijt, loopt in sijn strijt So 'tniet comt tot ghenoeghen. Tot strijtbaerheyt, wordt hy gheleyt, En doet sijn hertgen quellen Iacob.4.5 de neyghlijckheyt, en ontseyt, Maer hem daer toe gaet stellen. Maer wie God ken, die volgt sijn stem die hem verlicht van binnen, Een blijtschap groot isser in hem, Meer als men mach versinnen. Als een Prieel, vol soet ghequeel, Verciert aen allen sijen, Is haer Lof eel, schoon in dit deel, Vol soeter melodyen. 'tVernuft certeyn, is ons te cleyn Om daer mee te ghenaken 1.co.2.10 dat Godt so reyn, in-stort ghemeyn die hem van binnen smaken. 'tHert is so vry, van binnen bly door-schenen ruym en open, 'tVerblyden my, waer ick als sy 'kEn wil oock niet wan-hopen. Godt is so goet, want hy ontmoet, de ghenen, die hem soecken Sijn liefde soet, die gheeft voorspoet Ick wil my gaen vercloecken. Dits mijn gedacht, by daegh en nacht, Dan ick heb cleyn vermoghen: Cleyn is mijn macht, swack is my cracht Ock als Och waer ick me ghetoghen. Niemant voorwaer, tuyght Christus clear En comter tot den Vader, Dan die eenpaer, 'tlicht volghen naer, Den treck des levends ader. Hy leeft oprecht, simpel en slecht 'tSijn hem al vreemde dinghen, Die niet na recht, ghelijck Gods knecht, Hier leeft en Gods lof singhen. Maer hy sal schoon, sijn prins, sijn loon Met Lof-sangh hoogh verheven Daer in den throon, in sijn persoon Lof ende glory gheven. 