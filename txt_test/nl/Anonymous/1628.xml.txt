 DIe mey is so genoechlijcken tijt Het spruyten gelu bloemkens aender heiden Ic hebbe verloren alle mijn iolijt Mijn gepeys is so menigherleyde Ic en was nije van goeder herten vro, vro, vro Van goeder herten also vro Mi en waer leedt misquaem v yet Sal ic langhe in druck moeten leuen Schoon waerde lieueken ic ende ghy Mi dunct dat mi alle aderen beuen Ende mijn leden begeuen my Ic en was nije van goeder herten vro, vro, vro Van goeder herten also vro Mi en waer leedt misquaem v yet Siet op mi trousalich wijf Suldijs mi nv ter noot af gaen Herte moet sin ende daer toe lijf. Sullen tot uwer ghenaden staen | Ic en was nije van goeder herten vro, vro, vro Van goeder herten also vro Mi en waer leedt misquaem v yet Staet mi in staden schoon lief Om uwen wil draghe ick graeu ende grijs Siet op mi en kendy my niet Siet op mi so moechdijs worden wijs Ic en was nije van goeder vro, vro, vro Van goeder herten also vro Mi en waer leedt misquaem v yet Seuen iaer heb ick geploghen Om te vercrijghen een ghestadich lief Ick hebbe gheleghen in swaren tormenten En suldy mijns ontfermen niet. Ic en was nije van goeder herten vro, vro, vro Van goeder herten also vro Mi en waer leedt misquaem v yet Ic siese hier gaen voor mijn ooghen Och op mi en achtse niet Och leyder qualijck can ict ghedooghen. Dat een ander heeft mijn lief Ic en was nije van goeder herten vro, vro, vro Van goeder herten also vro Mi en waer leet misquaem v yet 