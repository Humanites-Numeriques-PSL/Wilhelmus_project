 ENe ioncfrouwe kuysch ende schoene sie heeft den hoegesten prys Soe wie hoer dient toe loene hoers dienstes wort hy wys Sie is bauen allen vrouwen gesiert an gronre houwen recht als een lelien rys Sie is een reyn suuer beelde haer cuyscheit die is groet Sie heeft een eenhoerne wylde geuangen in hoeren uangen in hoeren schoet Dat was soe sterck van crachten na mensterliken geschaehten Dat hie den hemel op sloet Van steernen draget sie ene croene Die schoenste wal gedaen Sye syt daer inden throene byden vorst van abraham Gecleedet al mytter sonnen maria is genoemet Hoer schemme dat was die mane Een kyndeken lames wyse an oerren borsten lach Dat was die alre wyseste hie scop den eersten dach Dat was soe mynlicken rydder syn lyden valt hem soe bytter doer ons groet ongeual Syn syde wort hem doer stecken anden cruce myt eene speer Daer mede heeft hie verwonnen die helle myt alle hoer heer Hie verloesede daer syne geuangen nae woenschen ist hem gegangen tot onser lieuer mere Hye stech daer wtten graue die edele vorste hoech myt enen cruce staue syn beneer dat was soe roeet Hye wolde toe hemele kieren myt wonderlike eren verwonnen heeft hie den doet Sye syt al inden throenne by syns vaders rechter hant Daer syngen die engele schoen Sante deus abraham daer is die menscheit by gade Daer verwerue wy alle genade ihesus is hie genoemt Ene maget het sie maria alder genaden is sie vol Wyl sie ons toe hemele brengen dat vermach sie waerlicke wel Die wille wy lauen alle myt wonderliken gescal dat sie ons daer helpen sal Ene ioncfrouwe saert ende reyne des hiligen geestes schren Wy bidden dy alle gemeyne myt dynen kyndeken cleyne Vergeuet ons onse sunden sunden myt alle onsen lieuen vrende laet ons dynre beuoelen syn Weset ons ene troesterinne ene roese van yessen als wy van henne moeten scheyden staet ons myt genaden by Den rechten wech wilt ons wysen al naden paradyse O mater gracia 