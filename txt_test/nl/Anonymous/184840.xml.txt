 Vrienden, Broeders, Bato's Zoonen! Heft een vrolyk lied thans aan, Laat uw' citers blyde toonen Voor de lieve Vryheid slaan! Schoon ge in boeijen thans moet zuchten Door gevloekte dwinglandy, Niets heeft toch uw hart te duchten, Dat blyft zelfs in kluisters vry. Laat de Heerschzucht woelen, draaven, Laat zy woeden dol van zin, Laaten ook verachtte slaaven Doemen uwe vryheidsmin; Laaten duizend laffe zielen Naar de trotsche hosplaats gaan, Voor den Dwingland kruipen, knielen, Gy veracht hun laag bestaan. Is de Vryheid nu verlooren, Is haar dierbaar heiligdom In een moordnaars kuil herbooren, Ziet gy de oproerleus alöm, Hoort gy vuige huurelingen, En het opgeruide graauw, Steeds ter eer hunn's afgods zingen, Dat uw moed toch niet verflaauw. Ziet gy niet het zonlicht schynen Met een nieuwen heldren glans, Als de zwarte nachtgordynen Van den blaauwen hemeltrans Door den daagraad zyn geschooven; Dit vertrooste u in 't verdriet! Het geschreeuw Oranje boven Zwicht rasch voor een Vryheidslied. Vrienden, Broeders, Bato's zoonen! Houdt daarom dan goeden moed, Vryheid zal hier weder woonen, Schoon nog Heerschzucht woelt en wroet; Neêrlands aangenaame dreeven, Door der Vadren bloed bemorst, Laaten zich geen wetten geeven Door een dwangziek Oppervorst. 