 VErheft God alle ghelijck Die van hem troost verwachten En versmadet al als slijck Dat die weerelt groot wilt achten Want tis een afgrijselickheyt Uoor God also wy lesen Dat hier so Christus seyt Uoor den menschen wert gepresen Ureest niet voor eenich leyt Hy mach en wilt ons ghenesen Coemt die daer dorstende zijt En sterft niet van ghebreke God en is tot gheender tijt Niemant ter noot besweken Al ist dat hy verbeyt Uan uwen commer te stelpen Hy is nochtans bereyt Om v subijtelick te helpen Dus en vreest voor gheen leyt Noch voor der Leuwen welpen. Uan valsche leeringhe went Herte, sin, ende v ghedachten Sy maken v herte verblent Na Ieremias klachten En gheeft geen gehoor spreect God Den Leeraers die v leeren Die preken haers selfs ghebot Niet wt den mont des Heeren Sy belouen haer het beste lot Die mynen name blameren. Die na haers herten lust Wandelen haer quade ganghen Segghen sy, v wert gheblust Uwer pijne groot verstranghen Want die Heere selue spreect U en sal gheen quaet ouercomen Dus werd ick nv begheckt Door haer versierde dromen Mijn woort houden sy suspect Mijn macht die willen sy kromen Keert v al tot den steen Die in Syon is gheleghen Want hy ende anders gheen Heeft ons last ghedreghen Want desen steen valliant Is Christus na Paulus talen Die van God is ghesant Om te draghene ons qualen Die dat verloren schaepken weder vant En bracht ter hoogher salen. Prince wilt Gods woort Al in v herte prenten Want der sielen confoort Staet in des woorts adrenten Op niemant el en wacht Want vermaledijt ten stonden So is hy snoot gheacht Na des Propheten vermonden Die inden mensche stelt zijn cracht Die selue in boosheyt zijn gheuonden. 