 O God! gelijk Gij ons het leven Ten regten tijdstip hebt gegeven Met wijsheid, magt en menschenmin; Zoo telt Gij ook naauwkeurig d'uren, Hoe lang ons aanzijn hier zal duren, Met wijsheid, magt en menschenmin. Wie, wie van alle menschenkindren Kan ooit uw' vrijen raad verhindren? Geheel ons lot is in uw hand; Uw wenk doet, Heer! ons ademhalen, Uw wenk doet ons ten grave dalen, Uw wil, uw raad houdt eeuwig stand. De maat van onze levensjaren, Van onze rampen en bezwarem, Hebt Gij ons wijslijk toegedeeld; Uw tuchtigen was enkel liefde, En, waar de smart ons immer griefde, Gij hebt die wonde weêr geheeld. Gij hebt, o albestierend' Koning! De plaats bestemd van ieders wooning, Den kring, waarin hij werken moet, De maat bepaald dier zegeningen, Die wij uit uwe hand ontvingen; En al, wat Gij bepaalt, is goed. Wat troonen zinken, Heer der heeren! Gij blijft in eeuwigheid regeren, Uw is de kracht, de majesteit: 't Moet alles voor uw wenken bukken, Niets kan zich aan uw magt ontrukken; Maar deze magt werkt zaligheid. O Vader! wat wij ooit bedoelen, Van U afhanklijk ons te voelen Zij onze blijdschap hier beneên; Woudt G'altijd onzen wensch verhooren, Dan was 't geluk voor ons verloren: Uw wijsheid kent ons heil alleen. Laat nimmer ons te dwaas begeeren, Dat G'onze dagen moogt vermeêren, Noch jagend wenschen naar den dood: In uwe hand zijn w'altijd veilig, Al wat Gij doet is wijs en heilig, En liefd' is al, wat Gij besloot. Leer ons dan steeds op U vertrouwen, Op uw bestelling hope bouwen, Geef ons, dat wij den kostbren tijd Getrouw in uwen dienst besteden, Om door 't geloof Hem natetreden, Door wien Gij onze Vader zijt. Zoo zal ons hart den dood verachten, En vrolijk op uw toekomst wachten: Och! houd ons steeds voor U bereid; Zoo zij ons sterven, vroeg of spade, Om Jezus bloed, door uw genade, Een ingaan in de zaligheid. 