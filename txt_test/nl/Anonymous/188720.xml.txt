 Als kind vangt eerst het troet'len aan. Door moeder, min en nichten, Dat ons de wangen gloeiend staan Van zoo veel neuzenspichten. Op vijftien jaren en daarbij, Met niet te slecht gezichtje, Zoo kusten reeds de neven mij, Natuurlijk, als hun nichtje. Een kus die zoo is aangeland, Noem ik een kus uit misverstand. Een meisje had een jong'ling, ja Al menig kus gegeven, Hij werd haar minnaar toen weldra, Toen was het eerst een leven. Mama zegt: kus hem frank en vrij, In 't licht voor aller oogen. Zij gaat zoo schuchter toch op zij', Wat dat beduiden moge? Dit heet, het kan niet missen, Een kus met hindernissen. Eens had een zangeres een lied, Nog al niet kwaad te zingen, Zij doet haar best, of zij er niet Applaus mee af kan dwingen. 't Is duidelijk, dat zij coquetteert, Met oogenkusjes kogelt; Ik wed, dat zij wel reusseert, En het publiek begoochelt. Men noemt met volle recht dit dus: Applaus-provoceerend-prestige kus. Nu merkt ge wel, ik ken den kus, Met al zijn toebehooren, 'k Wist dat gij zoudt bisseeren, dus Treed ik nog eens te voren. En 'k heb nu ook een eigen toon, Om u daarvoor te danken; Zoo met mijn handen (kushandjes) en mijn loon, Vindt weergalm in uw klanken. Het votum van vertrouwen Op approbatie houÃ«n. 