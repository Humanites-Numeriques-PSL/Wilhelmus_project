 Alleene Godt in der hoochde sy eer, En dancke voor syne ghenade: Daeromme dat nu noch nimmermeer, Ons roeren en mach gheen schade: Een welgheuallen Godt op ons slaet, Daer is nu vrede sonder verlaet, Allen twist heeft nu een eynde. Wy louen, prijsen, aenbidden u, Voor dijne eere wy dancken: Dat ghy Godt Vader eeuwelijck nu, Regeeret sonder wancken: Gansch onghemeten is dijne macht, Nu gheschie wat dijnen wil heeft bedacht, Wel ons door desen Heere. O Jhesu Christe eenich gheboren, Dijnes Hemelschen Vaders: Versoener onser die waren verloren, Ghy stilder onsers haders. Lam Godes heylighe Heere groot, Neempt aen die bede van onsen noot, Erbermet u onser armen. O heylighe Gheest, ghy grootste goet, En Trooster salich beseuen: Voor duyuels ghewelt voortaen behoet, Die verlost syn door Jhesum verheuen. Met groote pijne ende bitteren doot, Neempt af van ons elende, en noot, Daerop wy ons verlaten. 