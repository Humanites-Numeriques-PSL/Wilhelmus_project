 ‘Hoe Kloris, hoe zoo vroeg in 't velt! Wie heeft in slaap u komen stooren? Of heeft de Liefde met gewelt U na mijn minneklagt doen hooren?’ ‘Neen, Dafnis, neen. De dart'le min Is over lang van my verwesen. Dat Boefie laat ik niet weer in, Soo hoef ik nooit sijn pyl te vresen. Ik haat de minneraserny En houw mijn vryheit buiten banden. Wat baat het harssenloos gevry Op aard ons meer als spot en schanden?" ‘Noemt gy de Liefde een razerny, Die al de Wereld kan bekoren? Ag, dat ge eens voelde wat ik ly, 'k Zou u wel anders singen hooren! ’ ‘Ja, 'k noem de Min een snoo tyran, Een vuile pest, een ritse Sater. Deed yder een hem in den ban, Zoo plaagde ons nooit dien vreugden hater. Om dat de min uw harßens kwelt, Daarom kund gy me niet vermaken. Gy legt me altijd aan 't oor en lelt Van met u in dien gloed te blaken, Daer andersins, indien ge vry, Gelijk als ik, gestaag woud leven, Wy vry van alle slaverny Aan vreugd ons souden overgeven.’ ‘Wat vreugde kan je, sonder min - Gaet waerje wilt - ter werelt soeken? Ons Leven nam hier door begin. En zoud ge dese drift vervloeken? 't Mind alles wat hier leven heeft. Bezie 't gediert in bos en velden, Wat in de Lugt, of 't water sweeft: Elk weet zyn minne-vlam te melden. Bezie de kruiden op het velt: De bloempjes staan van min te blaken, Elk voed het lieve mingewelt. En zou dat noyt uw hartje raken? Neen Kloris, trots uw tegenzin, De Liefde doet hier alles groeyen: De blaatjes kraken zelf van min, Die in uwen boomgaert bloejen.’ ‘Wel wat vertelt een minnaar niet Om slegte Nimfen te bekoren! Neen, Dafnis, 't is wel meer geschiet Dat wy van min u singen hooren. Den Hemel geeft ons 't velt-gewas En 't Aardrijk levert kruit en bloemen, Maar hoe de min hier komt te pas Daar hoor ik u alleen van roemen.’ ‘Het zaad in vrugtbare aard gezait, Beminde Kloris, doet wel teelen: Hier door is 't dat gy vrugten maid.’ ‘Hoe kan de min daar onder speelen?’ ‘De min alleen weet met zijn gloet In 's Aardrijks schoot een brant te ontsteken: Natuur, die 't Zaad daar leven doet, Moet door dat vuur haar Schepsels kweken. Dus geeft, gelijk in barens nood, Het aardrijk haer gewassen boven. Maar mogt ik uyt uw Roozeschoot Die vrugtbaarheid my ook beloven! Natuur zou op die selve wijz' De Teelzugt u wel haest doen leeren. De Liefde streek dan wis den pryz En deed u haer geheimen eeren.’ ‘Weg, Dafnis, weg! Uw yd'le praat Maakt dat ik altijt u sal haten.’ ‘Maar, trots uw afkeer en uw haat, Zal ik u egter noit verlaten.’ ‘De min komt altijd tijds genoeg.’ ‘ 't Is ydelheit zyn jeugt te spillen. De Liefde komt ons nooit te vroeg Dan voor die nimmer minnen willen.’ ‘Myn jeugt belooft myn nog wat tijt.’ ‘Maer als die tijd eens is verloopen, Dan zijt ge Jeugt en schoonheit kwijt. Wat is 'er, meen je, dan te hopen?’ ‘Een vry, een onbesorgt gemoed.’ ‘Een hartseer, die u staag doet quynen, Dat gy de lieve minne gloed Zoo vrugteloos hebt doen verdwijnen. ‘Maar waarom my nu juist gevrijt, Daar ik tog nimmer soek te minnen?’ ‘Wanneer gy uit de Werelt zijt, Mag ik by and'ren eens beginnen.’ ‘Dat sy soo, 'k hou mijn vreyigheit. Gy sult me nimmer meer belesen.’ ‘Had dat uw moeder ook geseit, Gy zoud niet in de Werelt wezen.’ ‘Ag, Dafnis, ag, myn hart dat beeft.’ ‘Een teiken, dat gy moet beminnen.’ ‘Wat of 'er door mijn leden sweeft? Ik ben geheel ontstelt van sinnen!’ ‘Betrouw uw schoonheid aan mijn hert Dat u zoo lang heeft aangebeden.’ ‘Ag, ag, ik voel de minnesmert!’ ‘Zoo laat u eenmaal overreden.’ ‘Hoe? Kan ik dit dan niet weerstaan?’ ‘Nee, zoo ge zijt een Mensch geschapen. Want tegen Liefde (laat u raan) Mijn Kloris, is geweer nog wapen.’ 