 Ik zag laatst in het dalen Van 't koestrend zonnelicht, Een jonge Veldnimf dwalen, Des ik my vond verplicht; Die schoonheid zoo vol glans, Eer de Avond 's Hemels trans Bezwalkt had bruin en naar, Te redden in 't gevaar. Ik zag zy was verlegen Toen ik haar bood myn hulp; Doch wierd wel haast genegen Met my naar myne stulp, In veiligheid te gaan; Ik bood myn dwaalster aan, Dat zy tot de ochtendzon By my vertoeven kon. Zy nam daar in genoegen, Want zy was afgemat; Des ik haar toe ging voegen Het eêlste dat ik had: 'k Verkwikte haar met Room, Zoo goed als Melkertoom, Ooit van zyn bonte Blaêr, Schepte in het best' van 't jaar. Zy scheen myn Room te lusten, Wyl zy zoo smaaklyk at, En eerder niet wouw rusten, Voor ik niet meerder had; Myn Roomkruik was geleegd En schoontjes uitgeveegd; Doch, 't was my groot vermaak, Dat zy zoo at met smaak. 'k Had voor haar in een hoekje Noch een klein potje staan, Waar van zy 't witte doekje Terstond heeft afgedaan: Zy dronk het byna leeg, Zoo smaaklyk dat zy heeg: 't Was melk, die ik haar gaf; Doch 't Roompje was 'er af. Wy brachten met ons beiden Vernoegt het nachtje door. Ik ging haar vroeg geleiden Tot op het rechte spoor; Toen ging zy van my heen, En zei: 'k ben wel te vreên, Met zulk een Room onthaal, Als ik eens weder dwaal. 