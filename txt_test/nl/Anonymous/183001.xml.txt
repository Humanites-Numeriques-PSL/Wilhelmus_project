 Roemwaardig Nassauws-bloed, Op wien de euvelmoed Mikt met vergifte schigten, Ik wil, op zuivre toon, Uw toebrengen myn gedigten, O dierbre Friso's Zoon. Voor u, Oranje-Spruit! Voor u speelt nu myn luit, Voor u wil ik opzingen, Voor u wil ik myn zang, Voor u myn lof toebrengen, Voor u, edel in rang. Leef lang, ô Neêrlands Vorst, Leef lang, die Neêrland torst, Leef lang, tot Neêrlands Luister, Leef lang, in Neêrlands Raad, Leef lang, breek Neêrlands kluister, Leef lang, voor Neêrlands Zaad. Op uw zy onze hoop, Stuit gy de Oproer-loop, Met u willen wy leeven, Voor uw is ons gebed, By uw is Neêrlands zegen, By u is Godes Wet. Men ziet de zoete Jeugd Bekleed met zuivre deugd, Waar in wy ons beroemen, Ik meen 't Oranje-bloed, Dat wy gezegend noemen, En zwaaijen met de hoed. Uw lof word nog vergroot, Uw lof duurt na uw dood, Uw lof zal lustig bloeijen, Uw lof wast meer en meer, Uw lof zal lustig groeijen, Uw hulp zy van den Heer. Myn tong vermeld uw lof, Myn pen geeft juichensstof, Myn lust is tot Oranje, Myn hart wenst hem voorspoed, Daar wy vry zyn van Spanje, Door zyn Voorouders Bloed. Zo lang de zon zal staan, De maan zal schynen gaan, Zal ik de lof vermelden Daar zy zyn agting waard, Van de braave Oranje-helden, De gansche wereld door vermaard. 