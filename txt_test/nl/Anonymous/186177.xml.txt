 Wat is het toch prettig om huisknecht te zijn. Geen staat is zoo heerlijk, geen vak is zoo fijn; Want dingen die 't scherpste verstand zelfs niet vat, Begrijpt hij alsof hij een wonderkap had. ‘Hoe oud is de wijn?’ vraagt de drinkende gast. De kellner geeft antwoord zooals het hem past. Maar of hij nu stipt hier de waarheid bekent Dat is maar alleen aan den huisknecht bekend De freule zegt fluistrend: ‘Toe, beste Johan, Bezorg mij eens weer een gekruiden roman. Maar niemand mag 't weten, hoor, niemand mag 't zien.’ Johan brengt haar Zola, Paul de Kock bovendien. Papa zegt: ‘Onze dochter weet meer dan zij moet, Waar haalt zij 't van daan? Ik begrijp het niet goed.’ Had Papa met zijn vraag tot Johan zich gewend! Dat was toch alleen maar den huisknecht bekend. Hoe menigeen speelt er den grooten mijnheer, Heeft een aadlijken titel, maar ook niet veel meer. Wordt er 's morgens gebeld, hij 's zoo stil als een muis En fluistert: ‘Johan, 'k ben voor niemand te huis.’ De genadige vrouw zegt nog vaker: ‘Johan, Leen m' even een kwartje, daar ik niet wiss'len kan.’ Of men daar door de weelde te veel is verwend, Dat is maar alleen aan den huisknecht bekend. ‘Het schijnt, dat Excellentie, die thans hier logeert,’ Zoo spreekt men, - ‘met iemand zeer druk confereert.’ Daar men 's nachts om twaalf uur nog licht bij hem ziet - Maar wat daar verhandeld wordt weet men toch niet. Niemand gist, dat onder het manlijk gewaad Een nimf zich verbergt met aanminnig gelaat; Wie is dan toch die politieke agent? - Ja, dat is alleen maar den huisknecht bekend! ‘Bij de weduwe naast ons,’ zegt men, ‘is 't niet pluis; Want 't spookt sinds haar man stierf, geducht daar in huis.’ Des middernachts hebben de buren ontwaard, Dat de schim van den doode daar rond heeft gewaard. En meermalen hebben zij ook bovendien De schaduw van 't spook in het venster gezien - Of de schaduw van 't spook was-of van een student - Zie - dat is alleen maar den huisknecht bekend. 