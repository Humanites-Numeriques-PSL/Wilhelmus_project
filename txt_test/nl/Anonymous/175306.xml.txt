 O Heer, Die in den hoogen hemel troont, De vijand heeft Uw Goddelijk recht gehoond En is bij ons zijn goddeloos werk begonnen, Geholpen door verraders en spionnen. De N.S.B. Werkt met hem mee, Die ons geheele land Met groot gerucht Vanuit de lucht Bedreigt met moord en brand. O Heer, Die daar des hemels tente spreidt, Wij zijn ons recht en onze vrijheid kwijt. De Führer heeft zijn ‘woord van eer’ gebroken, Uw erf verwoest en Rotterdam in brand gestoken. Nu slaan wij 't oog Tot U omhoog, Die ons in angst en pijn Verlossen kondt Te aller stond En Neêrlands God woudt zijn. Als gij, o Neêrland, dikwijls hebt geklaagd, Gelooft nu zeker, dat verlossing daagt, Belijdt voor God uw nationale zonden En laat uw stem opnieuw Zijn lof verkonden, Dan zal de Heer, Hem zij de eer, Uw vijand vast verslaan. Met Hitler's macht, Met Duitschlands kracht Is het welhaast gedaan. 