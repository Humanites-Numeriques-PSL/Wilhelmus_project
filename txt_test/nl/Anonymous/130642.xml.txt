 De Mey, den soeten tijd, Baart vreugd en vrolijkheid Waar door een yders herd verblyd. De Boomen, Gras en Kruit En veelderhande Fruit Seer lieffelijk uit der aarden spruit. De Mey brengt alles voort Dat oog en hert bekoort, Al wat tot 's menschen voedzel hoord; Het veld met dauw besproeit, Daar gras en kruid af groeit Waar door dat melk en honing vloeid. Al dat men Flora noem Van meenig schoone Bloem Krijgt in de Mey zijn geur en roem, Het Pluim gedierten queeld, Het Wollig-Vee dat speeld, Yder met vreugd sijn vrugten teeld. Daar ziet men Zilvia Al met haar Schaapjes dra, Philander volgt haar agter na. Gins ziet men Coridon Aan Beek of koele Bron Al met zyn soete Philemon. Leander ziet men mee Al met zyn Galathee, Hoe dat sy saam haar wollig Vee Gaan drijven uit de Stal, Door Wey en jeugdig dal Tot aan de frisse water-val. Soo meenig schoone dant Ziet men met haar galant Gaan wandelen door 't bedoude land, Om in de Mey zaizoen Te plukken 't jeugdig groen, Smorgens vroeg al voor den noen. Al wat 'er leeft op aard Hem in de Mey vergaard En yder soekt te zyn gepaard. De Vissen in de vloed Gevoelen mee die gloed Het geen haar Zaat vermeeren doet. Soo dra den nagt verdwijnt, Apollos glans verschijnt, Ziet men het veld met dauw omheint. Het Nagtegaaltje tiert, Het Vinkje tireliert, Al 't gevogelt vliegt en zwiert. Den Leeuwerik vliegt om hoog, Soo ver tot uit het oog, Looft daar zyn Schepper na vermoog. De wey en 't vrugbaar Lof, Kruit, Bloemen, veel van stof, Die geven haren Schepper Lof. De Boer zyn Haantje kraeit, Het Somerlugje waait, 't Is al vreugden waar men draait. Laat ons met soetigheid In dese lenten tyd Loven den Opper-Majesteit. 