 Looft Christenen! looft uwen grooten Koning; Herdenkt dien dag: toen in de stille wooning, Van zyner vrienden schaar, wier hart Hem zocht, Zyn Geest op hunne schedels nederdaalde; Toen hemelsch vuur, voor aller oogen, maalde De krachten die zyn Almagt in hun wrocht. De magt van Hem, die, over dood en leven, Gebied voert en beschikt, scheen hun gegeeven: Geen schild, geen spies, geen zwaard toog Hy hun aan; Maar Hy voorzag met wonderdoende woorden Hun zwakke tong, daar alle die hen hoorden Erkennen moesten: dit heeft God gedaan! Dus toegerust zond Hy z' in alle landen, Zyn liefd' in 't hart, zyn gunstbrief in hunn' handen. Gaat, was zyn taal: verdedigt gy de zaak Van uwen Heer; Verbreidt de dierb're leere, De leer van 't kruis, Verzamelt, Hem ter eere, Aanbidders, op dat Hy hen zalig maak'. Zwak in zich zelv', maar sterk door 't Alvermogen Van hunnen Heer, die meêwerkt' uit den hoogen, Weerstond hun niets in deezen heil'gen kryg: Geen vyand, ook de booste zelf van allen, Geen driften, hoe halstarrig, of zy vallen, Voor deeze Godstaal: Buk voor liefd' en zwyg! Zy bracht beschaafd' en onbeschaafde volken Tot licht en heil; zy schiep, en spies en dolken, Tot spaên en zikkelen, de hel ten spyt: De Satan woedde, daar geheele benden Aan Hem ontrukt, zich naar haar Redder wendden, De groote Heirvorst lachte met den nyd. Doe gy geheel myn hart, doe 't eeuwig buigen, Voor u, myn koning! maak my ten getuige Van uwe kracht. Dit is myn'zaligheid. Voer my, als uw' gewilligen gevangen, In zegepraal! Dan eer ik, in gezangen, Uw trouw en liefde tot in eeuwigheid. 