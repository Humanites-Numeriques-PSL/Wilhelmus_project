 Hitler is een man des vredes! En dat blijkt uit de practijk. Vreedzaam nam hij 't land der Polen, Vreedzaam nam hij 't Noorsche rijk! Vreedzaam België en Neêrland...... 't Blijkt uit de geschiedenis, niet uit woorden, maar uit daden, welk een vreedzaam man hij is. Hitler kan men steeds gelooven! Dat bleek in verleden tijd! ‘Nooit’, zoo sprak hij, ‘zal ik schenden Nederlands onzijdigheid.’ 10 Mei kwamen Duitsche vliegers, Rukten Duitsche troepen aan...... Zoo heeft Hitler waarheidslievend Ons zijn woord gestand gedaan. Hitler haat geen Kerk of Godsdienst, Och, dat wisten wij allang! Daarom zit al vele jaren Niemöller in het gevang! Daarom worden predikanten Van hun vrijheid hier beroofd...... Aan zijn liefde voor den Godsdienst wordt in Neêrland sterk geloofd. 