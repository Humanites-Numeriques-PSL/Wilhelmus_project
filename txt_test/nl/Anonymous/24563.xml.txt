 Nv vervrouwen wy ons tot deser lieuer stont men doet ons groter vrouden cont ons is gebaren inder werlde troest van hem is al die werlt verloest des sullen wi alle wesen vroe syngen ende spryngen ho Gloria in excelcis deo Van Jesses wortel gaerdekyn van ons moetstu gelauet syn ende oec dat suete bloemekyn dat ons god liet in menschelicken schen schyn des sulle wy alle wesen vroe syngen ende spryngen ho Gloria in excelcis deo Waer sach yeman alsulken meyt die sonder wee ende sonder leyt der werlt heeft een kynt gebracht dat heuet gedaen die gades cracht des sullen wi alle wesen vroe syngen ende spryngen hoe gloria in exselcys deo 