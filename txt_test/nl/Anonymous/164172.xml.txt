 Wat voordeel kan u geven, Ag onteerde Maagd, Dat gy uw leven Hebt Jupijn behaagt, Nu gy door Junoos wrede haat Als balling werd verdreven In dees droeve staat. Gy werd van elk verlaten; Waar uw voet sig vest, Ziet gy u haten Als een vege pest. De kragt van Jovis minne-brand Kan heden uw niet baten, Slegts een voet breed Land. Had Delos niet, bewogen Met uw ongeluk, Vol mededogen Iets vertroost uw druk, Gy had in uwe Barensnood Gesloten uwe Ogen Door een wreede dood. Maar wat baat u het leven, Die de Aard niet duld? Gy werd verdreven Om eens anders schuld! Ag Juno, staak uw haat op mijn, Die niet kon wederstreven 't Willen van Jupijn. Wild gy de Min verbreken Van uw Egt-genood, Wild gy u wreken: Straf my met de dood En, schoon onschuldig, 'k sal uw straf, Hoe wreed, niet wederspreken. Voerd my slegts in 't graf. Ik sal geduldig dragen Dat uw dulle nyd My mijne plagen Met het ligt ontseid. Verkoeld uw gramschap in mijn bloed, Mijn tong sal geensins klagen Dat gy my misdoet. Maar ag, wat kan ik hopen, Daar my elk verlaat! My staat niets open, 'k Heb nog hulp nog raad; Een yder vlied my, 'k kan de dood Door wens nog smeken kopen; Elk belagt mijn nood. Wel wild dan eenmaal horen, Groote Hemel voogd: Hebt gy te vooren My met Min beoogd; Kon u het schoon van mijn gelaat Of wedermin bekoren: Red my uyt dees staat. 