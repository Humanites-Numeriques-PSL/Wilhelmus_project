 MEt eenen droeuen sanghe st dat ic v claghen moet Dat ic dus bi bedwange Moet laten dat liefste goet Haer wesen is so soet Van haer die mi trueren doet Na haer moet ick verlanghen Verteerende mijns herten bloet Schoon lief wt charitaten Ontsluyt dat herte dijn Ende wilt compassie vaten Des bitteren lijden mijn V amoreus aenschijn Verblijt dat herte mijn Al hebt ghi mi ghelaten V dienaer wil ic zijn Ick ben so dom van sinnen. dat ic v met al mijnder macht Moet eeren ende minnen V ende al v gheslacht Al ben ic ongeacht Van v reyn vroulijc dracht Daer ionste is van binnen. die wortel hout haer cracht Laet ons niet verscheyden. Scoon lief waer ghi beuaert Wi en houden tusscen ons beyden Den amoruesen aert. | Want dicwils openbaer ghi segt mi waer ghi beuaert Dies wil v god geleyden. die alle dinc bewaert Wat dinge mach mi gebreken Wat heb ic v misdaen dat ick dus ben versteken. Van v reyn vroulijc graen Rijck god waer sal ic gaen. Oft hoe salt met mi staen. Al wt mijn ooghen leken So menighen heeten traen Adieu suyuer princesse Adieu reyn violier Adieu reyn acoleye Adieu reyn eglentier Adieu bemint rosier Adieu reyn balsemier Dit is mijn bien alleye Adieu ic moet van hier | Int slot van mijnen gedichte So rade ick elken person dat hi zijn minne niet en stichte Ghetroulijc sonder loon Want venus kinder doen Die comen gaerne int groen Och lacen also lichte Diende ick sonder loon 