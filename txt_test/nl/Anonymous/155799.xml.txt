 Als Ariadne, op de strand Door Thesus trouweloos begeven, Hem sag gesteken van het Land En voor de wind in Zee gedreven, Riep sy: ‘Waer vlied gy heen, dus trouweloos, op Zee? Keerd weer, en neemt my mee! Ha snoode, is dit nu mijn loon En uwe trouw, die gy voor desen My hebt gesworen? Ha wat hoon! Ik redde uw uyt uwe vreesen Doe gy het schrikdier moest ten spijs sijn, dat, verwoed, Reeds haakte na uw bloed. Hebt gy uyt Krete my gebragt Om op dit Yland te verlaten, Of werd ik dus van uw veragt Om dat mijn hulp uw 't leven baten, Doe gy, door mijne draed bevryd van sulk een leed, My trouwbeloften deed? Waerd gy in Krete noyt geland Of had het Monster u verslonden! Ag, had mijn oog en uwe hand My nimmer aan uw Min verbonden, Of ik u noyt gesien, trouwlose, die dus snood My bragt in dese nood! Maar schoon gy my dus schelms ontvlugt, Den Hemel, om uw doen verbolgen En aangehitst door mijn gesugt, Sal u met straf op straf vervolgen, Tot gy, door felle wraak op 't hevigste gestraft, Rampsalig daald in 't Graft.’ 