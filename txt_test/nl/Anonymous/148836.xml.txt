 Nooit viel mijn' Heiland kruis te zwaar, Hoe drukkend dan dat kruis ook waar, Hij bleef altijd met welbehagen, Wat Hem zijn Vader oplei', dragen: Geen enkel onbetaamlijk woord Werd ooit uit zijnen mond gehoord; Hij, die nooit kwaad met kwaad vergold, Hij zegend' elk, wie Hem ook schold. Och! volgd' ik steeds dat voorbeeld na, Dat voorbeeld zonder wederga'; Och mogt ik steeds dat spoor betreden, Al is 't met ongelijke schreden: 'k Weet, dat mijn vleesch daar tegen streeft, En mij gansch andre wetten geeft; Maar geef, o Heer! mij lust en kracht, Dat ik kloekmoedig die veracht'! Dan draag ik al wat mij de Heer Heeft opgelegd, al waar 't nog meer; Zou Hij mij met een' last bezwaren, Die niet mijn kracht zou evenaren? Dies zwijg ik Hem; al wat Hij doet Is altijd heilig, wijs en goed? Drukt mij zijn hand een poos ter neêr, Ik vrees niet, want Hij rest mij weêr. Aan hoe veel kwaad ik schuldig sta, Mijn Regter zelf schenkt mij gena', En ik, zou ik zijn Vaderslagen, Als zijn gehoorzaam kind, niet dragen? O God! op wien mijn hoop blijft staan, Leer mij op U mijn oogen slaan, Op U, die mij door korten druk Hier opkweekt voor het hoogst geluk. 