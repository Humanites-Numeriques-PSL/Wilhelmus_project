 EEn volle Maen nu schijnt, Het licht gheeft uyt hel straelen: Den duyster gans verdwijnt, Door een kindt dat verschijnt, Als Son, die claer op staet, Oft een schoon daghen raet, Maria is die Godt sijnt. Soet kindt cleyn teer reyn Maeght, Maria jonck van jaren: Die u aen Godt op draeght, Daerom ghy Godt behaeght, En ons sijt willecom, O schoon puer Maeghden-Blom, Sijt onsen voorspraeck saecht. V diep ootmoedt en deucht, Heeft u ghemaeckt Godts Moeder, Voll' glori en ghenucht, Oock d'Enghels rou vol vreucht, En Coninghin van al: Soo t'eeuwigh blijven sall', Dus kindt ons helpen meucht. Soet kindt, u bidden wy, Ons Maeghden sijt ghedachtigh, Die nu by Godt sijt bly: Midts ghy waert puer en vry, Van all' het sondich daet, Dat Godt u kindt hier haet Ke Maecht staet ons dan by. Princers des hemels schoon, Wilt ons Ghebedt ontfanghen, Bidt doch dat ons u soon In deughden houdt ghevanghen Op dat wy crijghen al ghelijck, Crijghen in't Hemels rijck, De Peerlen-Maechden-Croon. 