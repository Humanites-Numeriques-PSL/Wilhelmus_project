 Het zeemansleven kent geen zorgen, Die spoelt hij af in 't schuim der zee, Komt, jongens! drinkt dan, want reeds morgen, Vertrekken wij weer van de ree. Ingeschonken, Laat ons drinken, Bij het vroolijk zeemanslied, Laat de bekers lustig klinken, God verlaat den zeeman niet Haal uit het glas. Gescheiden van geliefde panden, Als weemoed ons soms treuren doet, Sterkt ons de hoop, dat bij het landen, Het weerzien al ons leed verzoet. Ingeschonken, Laat ons drinken, Bij het vroolijk zeemanslied, Laat de bekers lustig klinken, God verlaat den zeeman niet Haal uit het glas. In Oost en West, in Zuid en Noorden, In iedere streek van d' Oceaan, Brengt onze moed in alle oorden Den handel rijken schatten aan. Ingeschonken, Laat ons drinken, Bij het vroolijk zeemanslied, Laat de bekers lustig klinken, God verlaat den zeeman niet Haal uit het glas. Moet ook den zeeman maanden zwerven, Op d' onbegrensde, groote zee, Wat hij ook op den plas moet derven, Hij voert de hoop als anker mee. Ingeschonken, Laat ons drinken, Bij het vroolijk zeemanslied, Laat de bekers lustig klinken, God verlaat den zeeman niet Haal uit het glas. Als storm ons dreigt, of woeste klippen, De dood ons aangrijnst in 't verschiet, Vloeit nog de bee van onze lippen, O God, verlaat den zeeman niet. Ingeschonken, Laat ons drinken, Bij het vroolijk zeemanslied, Laat de bekers lustig klinken, God verlaat den zeeman niet Haal uit het glas. 