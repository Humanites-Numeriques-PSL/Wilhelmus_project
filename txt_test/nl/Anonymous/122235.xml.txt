 Gezondheid! klinkt in 't rond, Ja, vrienden! leeft gezond, Leef lang gezond! Geniet nog menig jaar Dien zegen met elkaâr; Dit wenschen we al te gaâr, Met hart en mond. Herhaalt aan dezen disch, Nog lang, gezond en frisch, Dien wensch in 't rond, Geen wensch, hoe rijk van zin, Sluit hooger zegen in Dan dit ons feestbegin: Leeft lang gezond! Gezondheid is een schat, Die hooger heil bevat, Dan 's werelds goud. Ze is de oorsprong onzer vreugd, De bloezempraal der jeugd; De kroon en 't loon der deugd, Voor jong en oud. Komt vrienden! klinkt en drinkt, De feestwijn gloeit en blinkt En zoekt den mond, Nog eens weêrgalm' in 't rond: Leeft vrienden! leeft gezond! Nog eens uit hart en mond: Leeft lang gezond! 