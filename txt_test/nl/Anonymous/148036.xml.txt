 God is mijn lied, Hij is de God der krachten; Heer is zijn naam, groot zijn zijn werken t'achten, Het gansch heelal is zijn gebied. Hij spreekt als Heer, En wereldstelsels worden, Hij spreekt als Heer, en uit zijn' stand en orden Keert alles tot zijn niet straks weêr. Zijn kleed is 't licht, En zijne keus de beste; Hij heerscht als God, en zijnes zetels vaste Is op de trouw en 't regt gesticht. Oneindig rijk, Volzalig, nooit volprezen, Voor d'eeuwen God, om eeuwig God te wezen, O Heer! wie is aan U gelijk? 't Zij klein of groot Op aard, in zee of hemel, Hij kent het al, al hun gemengd gewemel, Wat is, of was ligt voor Hem bloot. Om mij in 't rond Schept Hij mij rust en zegen, Hij geeft mij kracht en hulp op al mijn wegen, En mij, en u kent Hij gegrond. Steeds aan mijn zij', Waar ik mij ook begeve, Waar ik omhoog, waar in de laagte zweve, Al waar ik ben, verzelt Hij mij. Hij kent ons hart, Ons wenschen, bidden, smachten, Wat kwaad wij doen, wat goed wij ooit betrachten, En ijlt ter hulp in onze smart. Hij woog mij af, Wat mij zijn gunst wou geven, Schreef in zijn boek, hoe lang ik hier zou leven, Lang, eer Hij mij het aanzijn gaf. Niets, niets is 't mijn, Maar alles Gods geschenken, Mijn hart, o Heer! zal eeuwig aan U denken, Uw lof op mijne lippen zijn. Wie kent de pracht, Waar meê uw wondren pronken? Elk stofje zelfs, dat G'aanzijn hebt geschonken, Verkondigt zijnes Scheppers magt. In gras en halm, Zien wij zijn wijsheid pralen; Gij lacht, gij zee, gij velden, bergen, dalen, Gij zijt zijn loflied, gij zijn psalm. Gij drenkt het land, Schenkt blijdschap allerwegen, En dag en nacht, en koorn en wijn, en zegen Ontvangen wij van uwe hand. Valt hier op aard Geen musch, dan met uw' wille, Heer! dat mijn hart zich met dien troost dan stille, Dat d'eigen zorg ook mij bewaart. Is God mijn schild, Wil God mijn Redder wezen, Wat heb ik dan met mijnen God te vreezen, Wat woede d'afgrond om mij spilt? 