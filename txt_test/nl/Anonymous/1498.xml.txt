 SChoon Liefken jent Int hert geprent ghepresen Om u lijd' ick torment, Dat ick absent Van u dus langh moet wesen, Ick wou het waer een endt U Roosken root seer excellent V wesen bloot Brenght mijn hertken in torment, V Ooghjens schoon Staen my ten toon Ghelijck de morghen-sterren in 's Hemels throon. Schout nijders quaet Die altijt quaet versieren En saeyen haren zaet Door twist en haet, daer sy in domineren, En spreecken niet dan quaet, Vliet haer gequel, Schout haer ghepraet Dat haer opstel mach komen te laet, Reyn Maeghdelijck zaet Komt my te baet Soo mach ick domineren Na 's Werelts raet. Princelijcke greyn Wilt compassy toonen, Wt liefde certeyn Ghy zijt de liefste alleyn Boven alle Vrouwen Al in des werelts pleyn, O Edel Kerssou Daer ick alleyn op bou O reyne Ionckvrou Dien ick alleen betrou, O roosken root, troost my 't is noot Ick sal u niet verlaten Lief Tot inder doot. 