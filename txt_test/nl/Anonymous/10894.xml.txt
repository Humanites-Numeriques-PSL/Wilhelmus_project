 Den Mey seer schoont tot bloeyen Verheucht de jonghe jeucht Al door de paetgens groen Dus elck wilt hem nu spoeyen Vreucht maeckt vry met gheneucht Wilt u Lief vrientschap doen Door den Mey int saysoen Passeert met melodye Door die groene valey Soeckt haer met herten blye In desen coelen Mey. Die een reyn Lief wilt minnen Moet reyne Liefde vast Int hert hebben gheplant Soo mach hy troost ghewinnen En myden alle last Inden Mey seer playsant Toont Lieft aen elcken kant Soo wenschen wy u vrede Sonder eenich gheschrey Vryers en Vrysters mede In desen coelen Mey Dus ghy Venus scholieren In desen groenen tijt Wilt u Lief spreken aen En met den Mey verchieren Diemen nu breedt en wijt Frayster ontloocken staen En wilt pauseren gaen Door die schoone landouwe Met u Lief inde Wey En schenckt haer dan u trouwe In desen coelen Mey. Ghy Princelijcke jeuchden Aensiet den Mey die groeyt Wilt const beminnen siet En schenckt u Lief in deuchden Door den Mey schoon ghebloeyt Door liefden een nieu Liet En schout alle verdriet Rethorica wilt naren, Op dat niemant en schey, Wenscht vreucht het soet vergaren In desen coelen Mey. 