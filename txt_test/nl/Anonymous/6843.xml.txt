 Wilt tot ons neder dalen O Schepper Heylich Geest, Besoeckt met uwe stralen, Onse hertzen foreest: Vervult in dese feest Die sielen van u knapen Met graey aldermeest, Die ghy selfs hebt gheschapen. Ghy wort genoemt gepresen Den trooster inden noot, Godts gave uytgelesen, Sonder u sijn wy bloot: Ghy sijt teghen de doot De levende fonteyne, Een vier, een liefde groot, Des geests een salve reyne: In gaven seven-voudich Sijt ghy der deuchden vloet, En den vingher behoudich Van Godts rechter-hant goet, En van den Vader soet Beloofte sonder falen, Die onse tonghen doet Spreecken, en ciert met talen. V licht wilt toch ontsteken In onse sinnen vijf V liefde laet door-breken Ons hertzen hart en stijf: Wilt oock door u bedrijf Verstercken en vast maken Ons lichamen catijf In Goddelijcke saken. Den vyant wilt verdrijven Van ons breet ende wijt, Den peys wilt doen beklijven Met Godt, tot sâ€™vyandts spijt, Op dat wy wel bevrijt Door u met alle vromen Nu en tot aller tijt Alle quaden ontkomen. Maeckt dat wy door u kennen Den Vader in sijn rijck, Den Soone Godts beminnen Eewelijck hem gelijck: V oock sonder beswijck Mogen dancken en loven, In u soet Hemel-rijck, In glorie daer boven. Lof sy u Vader Heere, Schepper des werelts ront, En Christo min noch meere, Verresen heel gesont, Vander doodt, niet gewont: V heylich Geest van heden Sy glorie ghejont, Tot inder eewicheden. 