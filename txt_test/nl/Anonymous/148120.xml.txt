 Jezus is mijn Heer en Koning, Die mij wooning In zijns Vaders huis bereidt; Wat mij hier ook moog ontbreken, In die streken Wacht mij rust en zaligheid. Zonde, zwakheid, angst en zorgen Voor den morgen Van den dag, die nog niet is, Mogen aan mijn blijdschap knagen; 't Licht zal dagen Midden uit de duisternis. Mijn verwachting zal niet wijken, Niet bezwijken, 'k Sta op eene rots gegrond; Jezus heeft mijn' naam ten leven Opgeschreven, Hij, die nooit beloften schond. Dit geeft lust, en moed, en krachten, Om te wachten Tot mijn proeftijd is vervuld, Vol te houden in het strijden, En, in 't lijden, Hoop te voegen bij geduld. Als gevaren mij omringen, Wil ik zingen Van genade, trouw en magt; Zelfs in onbewoonde streken Vloeijen beken, Lichten starren nacht op nacht. Dat mijn ziel, met woord en daden, Op mijn paden Zich dan gansch aan Hem gewenn'; Laat vooral mijn laatste dagen Blijken dragen, Dat ik Jezus eigen ben. 