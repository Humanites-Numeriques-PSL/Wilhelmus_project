 O Hooghe waerde vrouw! Maria Coninghinne! O Hemels gulden douw! Ghy weet dat ick u minne Mijn hert en all' mijn sinne En soecken gheen bystant Als u schoonen Diament. Natuer u milt begiet Met haer schoonheyt juweelen, Godt Almachtich u ghebiet Des hemels schat te deelen, Met mijn Vader te spelen Iesus u liefste Soon. Och isser hoogher croon! V deucht heb ick gheleert Vans 's Enghels wijse tonghen Die u hebben vereert En heylich lof ghesonghen, Ick segh dat onbedwonghen O schoone suyver jeught! Veel minder als u deught. 