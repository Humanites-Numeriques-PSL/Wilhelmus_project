 Welkom, welkom, schoone morgen! Welkom, lieve dageraad! Welkom, schoon gy nieuwe zorgen, Op myn zwakke schoudren laad, Dank zy God, ik mogt verryzen, 'k Wil nu leven, 'k wil nu pryzen, Hem, die voor my zorgt en waakt, Hy, de Vader aller menschen, Heeft het met my welgemaakt. Gisteren was ik af van 't werken, Gantsch vermoeid door al myn leên, Weinig slaap kon my versterken, O wat aardsche zaligheên! Stil, genoeglyk 't land te bouwen, Steeds te hopen, en vertrouwen, Op den zegen van den Heer, Hier, hier kan geen stad by halen, Ik althans verlang niet meer! Wat toch zou ik meer begeeren, Van den vader der Natuur, Daar ik elken stond kan leeren Zyn hoogwys en goed bestuur? 'k Mag Gods vaderlyke trekken Staag aanschouwen, en ontdekken, In al 't geen rondsom my zweeft, 'k Zie het aardryk, vruchten geven, Waar en mensch en vee van leeft. Ryken mogen zich vergapen, Aan wat ydele pracht en eer, Lang te slempen, lang te slapen, Speelen, dansen en wat meer! Maar dit alles kan niet geven, Zulk een stil genoeglyk leven Als de boer op 't land geniet: 't Eind van zulk een vreugd moet wezen, Kommer, angst en zielsverdriet. 'k Hef dan stil myn ziel naar boven, Tot myn' Schepper en myn God, 'k Wil hem dienen, leeven, loven, Als besteller van myn lot, 'k Ga dan, met vernieuwde kragten, Zonder dralen, zonder wagten, My weer tot den arbeid spoen; 'k Hoop zoo lang ik hier mag leven, Aan myn pligten te voldoen. 