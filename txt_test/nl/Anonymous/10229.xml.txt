 Wat nemen ook de Vrouwen, Vrouwen In ons te quellen een plaisier, Maer om te blussen 't Minne vier Sou ick het met de Lick Pot houwen, Die 't niet en mach die is wel sot, En niet en hout met Licke, Licke, Licke, Die 't niet en mach die is wel sot: En niet en hout met de Licke Pot. Wat zoeter Balsem, Balsem, Balsem, Is de lieffelijcke Wijn, Bloem van Oranje en jasmijn, Dunckt my te wesen niet dan Alsem, Die 't niet en mach die is wel sot, En niet en hout met Licke, Licke, Licke, Die 't niet en mach die is wel sot: En niet en hout met de Licke Pot. Wat is het Licke, Licke, Licke, Licke, Wat is het Licke Potje goet, Om te ververschen 't heete Bloet, Eer het van droochte komt te stikken: Die 't niet en mach die is wel sot, En niet en hout met Licke, Licke, Licke, Die 't niet en mach die is wel sot: En niet en hout met de Licke Pot. Als ick mijn Lippen, Lippen, Lippen, Lippen, Maeck met dat Edel vochje nat, Mijn Geest verquickt ick weet niet wat, En begint mijn van vreuchd' t'ontslippen, Die 't niet en mach die is wel sot, En niet en hout met Licke, Licke, Licke, Die 't niet en mach die is wel sot: En niet en hout met de Licke Pot. Vive de Glasen, Glasen, Glasen, Glasen, Vive de Glasen by dach en nacht, Wech met het rennen van de Iacht, En vrede tusschen Knijn en Hasen, Die 't niet en mach die is wel sot, En niet en hout met Licke, Licke, Licke, Die 't niet en mach die is wel sot: En niet en hout met de Licke Pot. 