 COmt laet ons nu eens den Heere gaen dienen Met al ons macht, ende cracht, der sielen, Want hy is den Heer, der Heeren, verheven Die ons sijnen seghen, al wilt gheven, Foy ghy valsche werelt foy, gemaeckte sijn van goet Goeden Iesu, brandt en blaeckt in mijn ghemoet. Ist dat ghy sijt somtijds vol droefheden Wilt niet claghen maer sijt in als te vreden, Stelt uwen wil naer 't behaghen vanden Heere Hy sal't al naer sijn beliefte keeren, Foy ghy valsche werelt foy, gemaeckte sijn van goet Goeden Iesu, brandt en blaeckt in mijn ghemoet. Iesu helpt my mijn Cruysken draghen Al crocht natuer wat wilt daer niet naer vraghen, Want naer u is alle mijn verlanghen Wilt ons hier naermaels in u rijck ontfanghen Foy ghy valsche werelt foy, gemaeckte sijn van goet Goeden Iesu, brandt en blaeckt in mijn ghemoet. Lof sy u ghebenedijde Maghet Die den Heer der Heeren hebt behaghet Wilt ons by uwen lieven Soon verwerven D' eeuwich goedt als wy comen te sterven, Foy ghy valsche werelt foy, gemaeckte sijn van goet Goeden Iesu, brandt en blaeckt in mijn ghemoet. 