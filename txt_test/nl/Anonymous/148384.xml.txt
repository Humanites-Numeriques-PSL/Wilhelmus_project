 Wij, allerhoogste Majesteit! In uwe tegenwoordigheid Godsdienstig in uw huis verschenen, Wij buigen ons eerbiedig neêr En smeeken U, wil U ter eer, Ons uwen Geest bij 't woord verleenen! Bepaal Gij zelf ons zwerfziek hart, Zoo ligt in zond' en zorg verward; Verleen Gij zelf ons luistrend' ooren, Doe ons de waarheid regt verstaan, En laat ons diep ter harte gaan, Wat Gij ons tot ons heil doet hooren. Maak, door uw woord, ons zoo bekend Met ons bederf en diep' ellend, Dat wij in ootmoed die betreuren; En geef, dat uw getuigenis Van 't geen uw Zoon voor zondaars is, Ons uit die droefnis op moog beuren. Wil, door een vast geloof, ons hart, Bij lief en leed, bij vreugd en smart, In Hem vertroosten en versterken; Ontsteek dus, in ons koud gemoed, Een onuitbluschbren ijvergloed Tot dankbaarheid en goede werken. Uw eer, ons heil zij 's Leeraars doel, Verwek in hem een warm gevoel Tot krachtig spreken, vurig bidden: Gij hebt ons immers zelf verklaard, 'Al waar men in mijn' naam vergaârt, Daar ben Ik zelf ook in uw midden.' 