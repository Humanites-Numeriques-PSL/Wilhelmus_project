 De Heer is God, de Heer is God! De God des vredes, onze God! Juich' elk van blijder harte. Roemt, volken! d'Oppermajesteit; Zijn almagt sprak, en vrolijkheid Vervangt de bangste smarte: Geeft eer Dien Heer! Halleluja! Halleluja! Dat uw klanken Hem, den God des vredes, danken! Heft aan! God geeft ons juichensstof; Wat juichen kan verheff' zijn' lof! Heft aan! Hij geeft ons vrede; Hij heeft de vlam des krijgs gebluscht, 't Keert alles op zijn' wenk tot rust, Het zwaard keert in de schede. Uit nood En dood Heeft Hij 't leven Ons hergeven! Steden, velden, Alles moet zijn heil vermelden. Keer, handlaar! zee- en landman! keer Nu dankend tot uw ruste weêr; God zelf heeft z' u geschonken: Bij vlijt en godsvrucht zal ons land Herleven, als in vroegren stand, Hoe diep ook nu gezonken. Zoo groeij' En bloeij', Bij Gods zegen, Allerwegen, Door den vrede, Neêrlands welvaart op uw bede! Ja, God des vredes! blijf ons bij; Uw vreed, uw gunst in Christus zij Ons uitzigt, aller vreugde. Dat elk, dat jeugd en ouderdom Zich, bij dit vredesfeest, alom, In U alleen verheugde! Dat nu Tot u 't Halleluja, 't Halleluja Hooger rijze! Halleluja! U ten prijze. 