 Al hebt ghy ons Heer gheschuert seer, Noch hebt ghy onse leden, ghenesen: Deertrijck hebt ghi geschuert: dies Heer, Maeckt toe haer schueren mispresen: Herte tropen gheeft ghy, en sueren Wijn: Gheeft uwen volck sulck teecken fijn, Dat hun vyanden daer voor vlieden. Laet ons van uwen beminden zijn, U recht handt ghenese ons gheele, Godt sprack (dies ick verblijde fijn) Ick wil die landen wtdeelen: Sichem, Suchoth, Gilead schoon, Manasse, en Ephraim is mijn Soon, Juda is mijnen Raet, en Hooftman. Mijnen grooten waschketel Moab is, In Edom ick vrij gane: Tot my comt Palestina ghewis, Godt helptz wt den noodt altsamen, Want smenschen macht is gheel onnut, Nu de cracht Godts ons soo beschudt, Die treedt oock tonder die vyanden. 