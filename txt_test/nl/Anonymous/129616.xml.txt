 Wanneer de Son het morgen-rood In ’t Oosten quam ontmoeten, Lag Phoebus in Aurooraas schoot Om Zee en duyn te groeten; Om Roos, om Blom, om Phyolet, Met Elst en Linde digt bezet, Door zuyer koelt te buigen; Om druppels die als Christalyn Op Roos en Blom gedropen zyn Vol Nektar in te zuigen. De vers ontloken dageraat, Begroet van Zuyer winden, Haar morgen zugjen vallen laat Op digt beladen Linden. De Zon, in 't Oosten opgestaan, Speelt met sijn glans op groene blaan Van hoog getopte Boomen Van waar mijn Philis dreev haar Vee Tot op den Oever van de Zee En brakke waterstroomen. Haar Schaapjes aan de waterkant Verquikten door ’t verkoelen. Mijn Philis gaat terwijl op strant Haar blanke Voetjes spoelen En slobbert in het ruisend nat Dat haar tot aan de middel spat, Door drifjes op gevlogen. Noit zoeter vreugd, noit blijder dag, Als doen ik weer mijn Philis zag Haar natte Leden drogen. Haar open boesem, heel ontbloot, ’t Albastert wit verdoofde; Haar blanke Kaakjes bloosend rood Auroor haar glans verdoofde. Hoe graagde mijn verliefde zin Na dit genot door soete Min, Dog dorst het niet betragten. Dies was de vreugde my een smert, Een vreugd voor ’t oog en pyn voor ’t hert En stuyt voor mijn gedagten. 