 Komt, ô Christnen! pryst den Vader, Looft en roemt en eert den Zoon, En den heilgen Geest, te gader Zittende op den Hemeltroon. 't Heilig, Eendrie-vuldig Wezen, De onverdeelde Majesteit Worde steeds gediend, gepreezen, In den tyd en eeuwigheid. Zoo als Schrift en Kerk bewyzen, Is de Vader, Zoon en Geest Als één éénig God te pryzen, Die voor de eeuwen is geweest. Daar word maar één God beleeden Drie Persoonen zyn één Heer, Een Drie-eenheid aangebeden, Wys en goed, vol macht, en eer. God de Vader schiep in orden Alles, houd het al in stand; God de Zoon, eens mensch geworden, Stierf, als 's levens onderpand: Van die beiden is gekomen God de heilge Geest, die troost En genade ons toe doet stroomen, Tot verdienste en deugdenoogst. Heiligst, grootst Drievuldig Wezen, Onverdeelbaare Eenigheid! Maak van zonden ons geneezen, En tot weldoen steeds bereid: Laat de waare Kerk voorts bloeiën, Weêr 'er waan en dopling af; Doe der Vorsten eendragt groeiën; Stuit al 't kwaad, der zonden straf. 't Godlyk Eéndrievuldig Wezen, Vader, Zoon en heilgen Geest Zy alle eer en lof beweezen, Door den mensch gediend, gevreesd. Die de Seraphs beevend pryzen, U, ô groote Majesteit! Moete al 't schepzel dank bewyzen, Nu en in alle eeuwigheid. 