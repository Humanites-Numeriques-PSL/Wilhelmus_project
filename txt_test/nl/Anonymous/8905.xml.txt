 MYn Ooghen ick oprechte, Tot dy in s'HEmels Throon, Als Maechden ende Knechte In sware Tijden doen, Haer Ooghen sonder schande, Op Heer en Vrouwen hande, Vrymoedich sien altijdt. Also sien onse Ooghen Op den HEER onsen Godt, Bet dat hy ons gaet voeghen, Weldadig sonder spot, Zijt ons Ghenadich HEERE, Ghenaedich zijt noch meere, Want ghy zijt goedertier Versmaetheyt end Verachten, In ons een groot ghequel, Syn staedich noch verwachten Der Stouten spot soo fel, Seer vol is onse Siele, Des Schimpens al te vele, Van t'hovaerdich ghespuys. 