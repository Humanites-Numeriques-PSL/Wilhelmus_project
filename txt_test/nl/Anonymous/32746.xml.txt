 Couragie edel ziel, Couratie u verblijdt In alle dees swaer ellendt, Gheeft Iesus uwen wil, Die allen uwen druck, Haest kan maecken tot een endt Maer hy t'is claer, Weet wat u dient voorwaer, Al tot u salicheydt Hierom in als patientich sijt: Hy kendt wel uwen noodt, En allen uwen druck, Tot het minste hy aensiet Hy weet u begheerte groot, Hoe dat u ziele snaeckt, Om te wesen wt verdriet. Maer peyst voor al, Dat hy haest comen sal, V helpen inden strijdt Couragie ziel u dan verblijdt: In all' u droefheydt groot, Soo peyst Ã´ edel ziel! Hoe Iesus wt liefden sterft Die schandelijcke doodt, Waer me dat hy voor u heeft Des Hemels loon be-erft. Wel aen dan maeckt moet, O Ziel het is u goet, Al valt het nu wat swaer Peyst dat 't sal beter sijn hier naer. Wie heeft Godt oyt bemindt, Die hy niet en heeft Laeten lijden groot verdriet, Iae oock sijn eenich kindt, Dat heeft soo veel gheleden, Christen Ziel dit wel aensiet. Maria Maghet reyn Moest lijden oock certeyn, En all' zijn vrienden schoon, Die nu ghenieten s' hemels loon. Wel aen niet meer en claecht, Maer gheeft nu aen den Heer, Hert, Ziel, leven, en lichaem Alst lijden hem behaecht, V selven presenteert, Want het is hem aenghenaem: Tot lijden u dan stelt, Den hemel lijdt ghewelt, Soo 't Euangelie seydt, Hierom tot lijden u bereydt. 