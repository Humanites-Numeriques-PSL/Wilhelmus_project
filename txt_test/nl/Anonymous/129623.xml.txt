 ‘Ey lieve Jan, loopt met een set En haalt den Doctoor hier: Ik weet niet wat ons Neeltje let, Myn deert dat jonge dier. ‘t Word een so frayen Vrystertje, En sy is also krank: Sy sugt, sy steent, sy maakt geween, Haar lust nog spys nog drank.’ ‘Goeden dag patroon.’ ‘Wel Goeden dag, Doctoor, Myn dochter gaat so af, En weetje daar geen rade voor: Zo raakt sy licht in ‘t graf. En sou ik dan myn jongste kind, Myn Dochter in myn hert Die ik altyd so heb bemint, Die leit in groote smert.’ ‘Waar is u dochter, beste man?’ ‘Ach, sy leyt in ‘t Salet.’ ‘Kom, wil ik haar besoeken dan En treden voor haar bed. Ik heb so menig soete maagd Genesen van haar pyn.’ ‘Och Doctoor, my dat wel behaagt, Wilt ook haar Doctor zyn.’ ‘Goedendag Neeltje, hoe is het al, U siekten is myn leet. U pols die slaat so dapper snel, En ‘t heele Lyf is heet. Maar na dat ik bemerken kan, Patroon, houd goede moet: Een Vryer haar genese kan, ‘t Is liefde die ‘t haar doet.’ ‘Sus, sus, en wat geseg is dat, Is ‘t liefde? ‘t Mogt, de droes! Ik schop de Kleuter een voet voor ‘t gat, De kop word myn so kroes.’ ‘Ja, ‘t is haar eerst, en sy is jong, ‘t Is kalver liefd’ oprecht. Die komt zo op een stel en sprong En neemt de jeugd heel weg.’ ‘Sta op, jou kleuter, dit ‘s een deun. Hoe stelt gy dus den dief?’ ‘Och Vader, ‘t is een Edelmans Zeun, En ik heb hem so lief. Hy heeft myn met sijn praat verleyt, Ik ben op hem so groen!’ ‘Een vent die niemendal en heyt! Wat soud gy daar mee doen. Daar ‘s Jaques die u wel begeert, Die staat gy niet te woort. Hy is van alles gestoffeert Wat tot den winkel hoort. Wat dunkt u dog van sulken saak?’ ‘Daar ‘s Klaartje, myn speelmeyt. ‘Zyn suyker is niet soet van smaak,’ Heeft zy myn wel geseyt.’ ‘Ei hoor, en wat geseg is dat! Hoe komt de jeugt so dom! Hebt gy al sulken praat gehad?’ ‘Wel Vader, wel waarom? Als meysjes by malkander sijn, Gy weet niet wat een praat Datter van sulke saken zyn En watter al om gaat.’ ‘Heer doktoor, geeft wat goeden raat Te halen in d’ Apteek, Op dat dees siekte over gaat.’ ‘Wat Pimpernel met Eek En maagde palm en liefde-kruit Gestooten onder een: O, dat is voor een sieke Bruid Probatum ongemeen.’ ‘Dank heb, Heer, voor het goet bescheit, Komt, zit een weinig neer.’ ‘O Neen, ik word al lang verbeyt. Maar weest gerust, ik zweer, Dees siekten isser veel aan vast, Dus dunkt my, met verlof, De liefde is een groote last. Slaat dog geen huw’lyk of.’ 