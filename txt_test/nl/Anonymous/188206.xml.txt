 Wij, Nederlanders, blij van geest, Ter kerke gaan op 't hooge feest Den eerstgeboren Heiland groeten, En knielen voor de kleene voeten Van 't Kind, waarvoor Herodes vreest. Het Kind, waarvoor een star verrijst, Die Wijzen met haar stralen wijst De donkre plaats van zijn geboorte, En leidt ze in Davids oude poorte, Daar d' Allerhoogste 't laagste prijst. Het Oosten offert wierook, goud, En myrrhe, als waar' 't ten onderhoud Van Hem, die, neêrgedaald van Boven, In 't arme Bethlêm leît verschoven, Hoewel Hij alles heeft gebouwd. De kribbe Hem een wieg verstrekt, Die 't aardrijk met den Hemel dekt, En ellek dier bestelt zijn voeder. O Kind, Gij zijt, gelijk uw Moeder, Met pracht noch hoovaardij bevlekt. Hier voert de neêrgedaalde God De trotsche wereld om met spot In zijn triomf, ten smaad der hoven: Het needrig hart voert Hij naar boven Met Hem in 't hoog gebouwde slot. Hier schuilt dat Godlijk aangezicht, Waaruit de zonne schept haar licht, En alle starren glans en luister; Hier ligt Hij zonder glans iu 't duister, Die Englen tot zijn dienst verplicht. Des Hemels reyen wiegen Hem In slaap met hunne zoete stem, Die nooit van vaak en was beschoten En wekt het hoofd van alle grooten In 't Koninklijk Jerusalem. Augustus' Rijk verliest zijn eer; De Roomsche Scepter reikt niet veer: Het Oost versmaadt Latijnsche namen, Maar dees beheerscht het al te zamen: Ook daar de zonne neemt haar keer. De doeken, daar dit Kind in leît, Is 't purper zijner Majesteit, Waarin de herders Hem aanschouwen, Dien God de zielen komt vertrouwen; Gelijk van ouds was toegezeîd: Dat God zijn kudde weiden zal, Verhoeden ramp en ongeval, En naar 't verdwaalde schaapken vragen, En dat op zijne schouders dragen Met vreugd bij 't overig getal. Gij, die der Vorsten harten leidt Gelijk een beek, en schift en scheidt Het licht van dikke duisternissen, Laat den tyran zijn aanslag missen Die aan onnooz'len lagen leît! 