 Salich is hy, die in Godts vreese staet, En die op sijne weghen gaet, U eyghen bandt soud u gheneeren wel, Soo leeft ghy dan recht, en het gaet u wel. U huysvrou die sal in u huys syn, Glijck eenen Wijngaert vol druyuen fyn, En u kinderen om u Taeffel rontsom, Glijck Olijfftacken, ghesondt en schoon. Siet soe sal ghebenedijt syn dan, Als in de Godts vreese leeft de Man: En van hem blijft oock den vloeck, en thorn, Die alle menschen is aengheboren. Wt Zyon sal u Godt seeghenen wijdt, Dat ghy ste vast sult sien altijdt, De Stadt Jerusalem in groot gluck staen, En voor Godt in gnaden aenghenaem. Oock bewaren sal Godt u leuen fijn, En met syn goetheyt so by u syn, Dat ghy sult sien uwer kinder kindt, En oock, dat Israel vrede vindt. 