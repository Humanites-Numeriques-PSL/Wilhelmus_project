 Den dach wil niet verborghen sijn, Het is schoon dach dat dunckt my, Maer wie verborghen heeft zijn lief, Hoe node is dat zy scheyden. Wachter nu laet v schempen zijn, Ende laetse slapen die liefste mijn Een vingerlyn root sal ic v schencken Wildy den dach niet melden. Och melt hem niet, rampsalich wijf Het gaet den jonghling aen zijn lijf. Hebdy den schilt, ick heb die speer, Daer mede maeckt v van heer. Die jongeling sliep en hy ontspranck, Die liefste hy in zijnen armen nam En latet v niet zo na ter herten ghaen, Ick come noch tauont weder. Die iongeling op zijn vale ros trat, Die vrouwe op hogher tinnen lach Zy sach so verre t Noortwaert inne Den dach door die wolcken op dringhen Had ick den slotel vande daghe Ick werp hem in gheender wilder masen Oft vander Masen inden Ryn, Al en soude hy nemmermeer vonden zijn. 