 GHegroet soo moet ghy zijn Maria hoogh’ ghepresen, Vol ootmoet dienst-maecht sijn Van dat dry-voudich wesen: Ghy zijt vol gracy’ soet, Moeder en maghet goet: O Maria weest dan ghegroet O uytverkoren ieucht Van Godt den Vader machtich O liefste bruydt vol deucht Des heylichs Gheest warachtich: Ghy zijt vol gracy’ soet, Moeder en maghet goet: O Maria weest dan ghegroet O Koninghinn’ eenpaer Der hemelen en eerden: O moeder Godts voorwaer: O maghet groot van weerden: Ghy zijt vol gracy’ soet, Moeder en maghet goet: O Maria weest dan ghegroet O Kroon’ en schoon cieraet Der maechdelijcke chooren: O reyn maechdelijck saet, Ontsluyt ons v thresooren. Ghy zijt vol gracy’ soet, Moeder en maghet goet: O Maria weest dan ghegroet Blijft by ons int verdriet, In druck, in alle lijden: Och en verlaet ons niet, Ons eynde wilt verblijden. Ghy zijt vol gracy’ soet, Moeder en maghet goet: O Maria weest dan ghegroet 