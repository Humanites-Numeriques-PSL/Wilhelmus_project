 Mijn hert can een liedt voortzbringhen, Dat wil ick den Coninck singhen: Daerom soud wel de tonghe mijn, Eens rassens Schrijuers penne zijn. Onder allen menschen de schoonst zijt ghy, Uwen mondt die is lieflijck, en bly: Drom heeft u Godt ghebenedijt, En beghift inder eewicheyt. U sweerdt dat nu omgorden gaet, Ghy stercken Ruese met grooten ciraet: Daerom het u ghelucken sal, Want ghy zijt milt, en vol waerheyt al. Veel wonders doet u rechte handt, Sy maeckt de vyanden ter schandt: U pylen verwonden seer: met cracht, Brengt ghy het volck onder u macht. Uwen Stoel die blijft eewelijck, En uwen Scepter oock diesglijck: Rechtuaerdicheyt bemindt ghy Heer, Boosheyt en tquaet dat haet ghy seer. Daerom de Godt die eewlijck leeft, Met Olij van blijschap, u gsalft heeft: Godt de Vader vande volheyt zijn, Meer dan u mede ghesellen fijn. U cleederen seer welrieckende zijn, In uwen Yvooren Palleys fijn: Des Conincks Dochteren oock al, Verblijden haer in uwen Saal. Aen u rechte zijde de Bruydt gaet staen, Met gouwe laken aenghedaen: Den Coninck o Dochters onderdanich zijt, En vergheet uws vaders huys subijdt. Soo sal de Coninck hebben tot u, Lust en begheerte: daerom u, Acht hem hooch want hy is u Heer, Valt hem te voet, bewijst hem eer. Op dese bruyloft sal tvolck goet, U rijcklijck beschencken: Och hoe soet, En costlijck is oock de Coningin, Cuys, en reyn, is haer hert en sin. Men salse den Coninck toe vueren fier, Met hare Maechden en Camenier: Ins Conincks camer ende Saal, Comt sy met vrolijcken gheschal. Voor uwe verlatene Ouders sijn, Soo sullen u Kinders Princen zijn: Den Coninck beken ick blijdelijck, Lof, en prijs, sy hem eewelijck. 