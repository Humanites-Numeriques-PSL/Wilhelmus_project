 Dees Beker met de Wijne Set ick al aen myn mont, En drincs’ uyt sonder pyns Het is een medecyne Al voor mijn hart ghesont. Als ick uyt heb ghedroncken Al tot den gront seer klaer, Wert sy weer vol gheschoncken Voor die haer ooghskens loncken Tot my in’t openbaer. Ick meen myn liefste greyne Die myn jong hert bemint, Om hare deught seer reyne Is sy mijn lief alleyns Also sy wel bevint. Ick breng u liefste schoone Princes seer exelent, Onder des Hemels Throone Spant ghy schoon lief de kroone Voor alle Vrouwen jent. 