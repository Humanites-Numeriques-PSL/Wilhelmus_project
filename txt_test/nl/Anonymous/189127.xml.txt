 O Heere God van machten//groot, Voor u sijn mijn ghedachten//bloot Daer en is niet so erghen//man, Die hem voor u verberghen//can, Want ghy binnen en buyten//siet Men can voor u opsluyten//niet. Tis voor u als den lichten//dach Gheeft in my dat wel stichten//mach, Eenen nieuwen bequamen//gheest, Met al die uwen namen//vreest, Dat ick mach hier beneden//pleyn Wandelen in der vreden//reyn. Sonder den vrede seer dier//baer, En salmen moghen sien hier//naer, God in sijn eeuwich wesen//fijn, Die knecht sal niet ghepresen//zijn Die met onvrede quellen//gaet, En sijn mede ghesellen//slaet. Met stocken of met roeden//stijf, En meen ick op dat goeden//lijf, Maer metter tonghen en haesten//praet Spreken van sijnen paesten//quaet, So metter tonghe griefde//rat, Maer niet en leert de liefde//dat. Al treckt ghy oock een bloodich//mes Teghen u vrient die noodich//es, En u goet principalijck//riet, so doet ghy noch so qualijck//niet Als dat ghy met versmaden//waeckt, Hoemen in cromme paden//raeckt. Die sijne mont tot laster//went, Den vrede hy veel t'onvaster//kent, Want na Syrachs ghewaghen//goet Hy doet van alle sijn daghen//boet, Die hem tot qualijck spreken//gheeft, En selve vol ghebreken//leeft. Heer bewaert my in de//padt, Naer de reyne beminde//stadt, Mijn tonghe en mont beneven//dien, Dat ick hier naer mach t'leven//sien En goede daghen mede//voort, Och Heere mijn bede//hoort. Mijn ghebedt Heer verhooren//wilt Dat haer doet uwen thoorn//stilt Over alle mijn sonden//boos, Door u ghenade gronde//loos, Vergheeft my die al t'samen//vroet, Want ick my voor u schamen//moet. Laet my Heere voor u vry gaen, Van sonden, als den Publicaen, Die voor u in den tempel//badt, Gheeft my naer dat exempel//wadt, Dies ghy naer u verclaren//vast Quijt maecket van den swaren//last. Of ick u so behaechde//reen Heere ghelijck als Machdaleen Doen sy verkoos dat beste deel, Scholt ghy haer quijt de reste//heel, Der sonden tot versoeten//dies, Sy met tranen u bpeten//wies. Veel biddens, sy met tranen dee Oock dat vrouken van Canane, Sy badt met goet betrouwen//snel, Voor haer dochters benouwen fel Ootmoedich en van herten leech, Van u sy haer begheerten creech, Haer dochter deet ghy Heer bystant, Sy was ghequelt van den vyant, Deed' haer veel persequeren an, Maer ghy saecht dat verneren//van, Smoeders gheloove machtich sterck Soo toondet ghy u crachten werck. Seer veel crachtighe daden//soet, Heere ghy duer ghenaden//doet, Wie tot u met gheloove//quam, Melaetsche, creupel, doode//lam, Den blenden sach, den stommen sprack, Ghy hebt van haer ghenomen t'pack. Och Heere God barmhertich//vaer Den man die achtendertich jaer, Op t'bedt hadde gheleghen//cranck, Hebt ghy cloeckheyt en deghen//ganck, Wt liefden hem goet ront//ghejont, En maecket hem terstont//ghesont. Princelijcke God divijn//zijt mijn, Een eeuwich medecijn//met wijn, En oly my inwendich//bint, Waer dat ghyt Heer ellendich//vint, In my een gheest verdslaghen scheyt, Daer in ghy goet behaghen hebt. 