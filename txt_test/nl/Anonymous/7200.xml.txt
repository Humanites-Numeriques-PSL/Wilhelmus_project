 Wy scheyden soo noode van hier Dat doet dat waghe vier Wij souden ons wel tot scheyden geuen Waren wij versekert dat eewich leuen Hadieu hadieu hadieu Hier mede soo willen wij gaen Wij dancken den heer al van hier bouen Hij heeft ons wel ghedaen. Nv es mijn hert soo seer beswaert Dat ick oock niet en weet voorwaer Hoet tusschen mij mach staen Oft ick van hem sal loon ontfaen Hadieu hadieu hadieu Hier mede soo willen wij gaen Wij dancken den heer al van hier bouen Hij heeft ons wel ghedaen. Wij dancken den hemelschen weirt Dat hij ons heeft bereyt Sij seluen te gheuen tot eenen loon Die daer es der maechden croon Hadieu hadieu hadieu Hier mede soo willen wij gaen Wij dancken den heer al van hier bouen Hij heeft ons wel ghedaen. Wij dancken met ganscher moet Die voor ons storte sijn bloet Den hemelschen Coninck met sijnen staet Die moeder Godts wil ons beraden Hadieu hadieu hadieu Hier mede soo willen wij gaen Wij dancken den heer al van hier bouen Hij heeft ons wel ghedaen. 