 HOe wonderlick zijn de wercken Gods Onbegrijpelick zijn zijn weghen Hy leyt ter hellen en weder wt Hy can slaen en ghenesen. Seer onbekent is den vernuft. Der godlicker saken Maer inden Heere set v gherust Hy weet so wel te maken. Aenroept den Heere in uwen noot In hem wilt v begheuen Hy is alleen die daer slaet doot En weder brenghet dleuen. Int oordeel en zijt niet ghereet Int doemen en wilt niet raken Want dat de Heere ghebroken heeft Dat can hy weder maken. Seer dom so is des menschen sin Heel ydel is zijn hantieren Maer laet den Heere v sorghe zin Hy salt so wel regieren. Betrout den Heere al datter leeft Neemt hope tot eender eruen Want so seer als hy gheslaghen heeft So can hy weder saluen. Ghelooft dat daer gheschreuen is Uerstaghet tuwer leere Dat by den mensche onmoghelick is Is moghelick by den Heere. Het was een vrouken van wesen slecht Die Heere was haer verbeyden Alleen aen hem houdt sy haer recht Daer en wiltse oock niet af scheyden. 