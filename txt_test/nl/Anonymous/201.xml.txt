 Wel lustighe Jonghelingen Dit edele Meysgen fijn, Dat wil ic een croesgen bringen Met claere coele Wijn, En een vruechdelijk Liedeken singhen Ter eeren die Liefste mijn. Dit Glaesken wil ick toe-drincken Dit eedele Meysken fijn, Want haer bruyn oochskens blincken So claer al Cristalijn, Wilt elck een kusken omschincken Ter eeren die Liefste mijn Sy houter mijn heel van rouwen Dit eedele Maechdekijn, Dus sal ick haer altijd houwen Voor mijne Medecijn, En beminnen oock alle Joncvrouwen Ter eeren die Liefste mijn. Princesse fray van gronde O eedele Maechdekijn, Ontfanghet dit bekerken ronde Met clare coele Wijn, En een kusken aen uwen Monde Ter eeren de Liefste mijn. 