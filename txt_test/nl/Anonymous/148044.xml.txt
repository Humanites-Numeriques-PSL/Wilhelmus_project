 Als de nacht van bange zorgen 't Uitzigt uwer hoop bedekt, Als de lichtstraal van den morgen Ons, uit dezen nacht van zorgen, Slechts tot nieuwe zorgen wekt: Ach! wie geeft dan nog voor menschen Troost in zulk een bitter lot? Ja, aan d'eindpaal uwer wenschen, Christen! staat 'er hulp voor menschen, Staat uw Vader en uw God. O! wat hoop aan u in 't leven, In dit veege jammerdal, Op uw moeilijk pad gegeven Tot een leidstar door dit leven, Als 't u donker vallen zal. Jezus! in uw magtig' armen Wordt de zoetste troost gesmaakt, Als zich niemand scheen t'erbarmen, Hebben uwe magtig' armen IJzren ketens losgemaakt. Hoop op Hem! uit al de zorgen, Die deez' droevig aarde geeft, Rijst het licht eens van dien morgen, Dat men, na een' nacht van zorgen, Eeuwig zonder zorgen leeft. Sterveling! de weg door 't leven, Door dit donkre tranendal, Doe u niet voor d'uitkomst beven; Kies dien Leidman naar dat leven, Waar men nooit meer zorgen zal. 