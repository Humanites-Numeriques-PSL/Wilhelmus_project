 Kom, ongeschapen Heilge Geest, Bezoek de zielen, die gelooven; Vervul ze met genaâ van boven, Wien Gij ten Schepper zijt geweest. Gij, die te recht Vertrooster heet! Gij gaaf, uit 's Hoogsten Hemelwelve! Gij springbron! vuurvlam! liefde-zelve! Gij balsem, ook in stofloos leed. Gij, vinger Gods! zend zeven maal Een gave neêr in hart en aders! Gij, als beloofd door 't woord des Vaders, Den mond verrijkend met de Taal. Stort liefde in onze harten neêr! Ontsteek het licht in onze zinnen! Geef kracht om lijdzaam te overwinnen De krankten van het stof, o Heer! Drijf onzen vijand uit elkaâr! Geef, geef den vrede, na de zege! Geleid ons, Veldheer, aller wege, Dat wij ontkomen aan 't gevaar! Den Vader kennen wij door U! Dat wij door U den Zone weten! En U den Geest uit Beiden heeten, Geloovig t' allen tijd als nu! 