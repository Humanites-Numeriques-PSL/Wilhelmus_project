 ‘Voor ons gaat de zonne nooit onder’; Dat was het refrein van ons lied. Ons lied dat daar vroolijk moest klinken, Al ging weer een leven teniet. Het was toch zoo'n vroolijke wijze, Gezongen door vierduizend man; En vroolijk ook moest het gezongen: Daar hielden de beulen zoo van. Vandaag wordt een Pool opgehangen, Hij staat voor het front van de troep. Daarom moeten we heden weer zingen: Hij hoort reeds den dood in die roep. Hoe kan men die wreedheid bedrijven? Erbarm U over hem Heer, Die daar onschuldig op wordt gehangen: Ik kàn, ik kàn niet zingen meer! 