 Verzoen u, o Jesus, met uwe knechten, Voor welke de Maagd Des Vaders verzachting van eisch in Rechten Uit deernis vraagt; En gij, o negenvoudige Englenrij, Maak ons van oude en nieuwe kwalen vrij. Profeten, Apostlen, smeekt toch te gader Toegevendheid af; Bij 't rouwen der zondaars zij ons de Vader Geen Richter straf. Belijdren, blank, en Martlaars bloedig rood, Roep al die balling zijn tot uwen schoot! O zuivere reyen van teedre Maagden, En Kluizenaars al, Wie 't eenzame wandlen op aarde schraagde Naar 't sterrendal, O roept ons van dit duister hierbeneên Naar uwe hooge, heilge zetels heen. Verdrijft toch de scharen der boosgezinden Van toren en wal! Dat Een toch de kudde moog samen binden Ten zelfden stal. Eer zij den Vader, en den eengen Zoon, En Heilgen Geest in eeuwigheid geboôn. 