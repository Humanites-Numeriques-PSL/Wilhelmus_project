 IK groet myn Teuntje uytgelezen Hoe komt gy dus vroeg in het groen? Myn Kloris Lief ik moest hier wezen En heb 'er nodig iets te doen. Myn Lieve Teuntje zit wat neder Hier by me in het groene gras, Neen Kloris neen! strak kom ik weder Ik moet myn dingen doen eerst ras. Waarom hebje, myn snoeprig Bekje, Onlangs my geweygerd een zoen? Om datje my, jou malle gekje, Dat ik begeerde niet wou doen. Ik wil altyd myn Smoddersmuiltje, Graag doen wat datje hebben wilt; Wel op een ander tyt jou Vuyltje, Voldoe myn lust, en weest dan stil. Wel Bekje Lief wil je vertrekken, Waar moetje dan zo vroeg na toe? Ik moet myn Kloris zonder gekken Gaan Melken onze bonte Koe. Ik zal dan met je voortgaan wand'len Tot daar de Koe loopt in het Land, En zal je voortaan beter hand'len, Zie daar myn Teun, daar is myn hand. Laat ons te zaam dan heen gaan stappen, Maar geef m'eerst op de reys een zoen, De velden zullen het niet klappen, Myn Kloris wilt 't vry zes maal doen. 