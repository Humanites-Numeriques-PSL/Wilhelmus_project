 NU koemt die sonne op dringhen Sy verlicht den dach so klaer Die cleyne woutvoghelkens singhen Sy verkondighen dat voorwaer Sy singhen en sy trecken Met haren soeten sanck So menich mensche sy wecken Die gheslapen hebben so lanck Die wlen daerom pruylen En maken so groot misbaer Haer regimenten moeten vuylen Daeromme zijn sy so swaer Die Exter des ghelijcken Haer klappen wort nv veracht De kockmeeuwen moeten wijcken Die nachtraue wort nv belacht. Sy ghinghen haer versellen Al aen den Arent stout Ende sy ghinghen hem vertellen Haer verachtentheyt menichfout Een edict dedemen schrijuen En lesen int openbaer Dit is Conincx belieuen Op een correxie swaer. Die singhen wil moet singhen Als wlen en Exteren doen Gelijck kockmeuwen en nachtrauen klingen Tonueren na haer fatsoen Dit mandement misprijsen Die fiere Nachtegael Die knueterkens ende die Sijsen Die woutvoghelkens altemael. Want sy en willen niet sneuen Sy en laten haer singhen niet Daerom so worden sy verdreuen En komen int swaer verdriet Rijck God wilt doch verlichten Den Arent in zijn verstant dat hy den soeten sanck wil stichten Uoor der schauuyten ghestanck. 