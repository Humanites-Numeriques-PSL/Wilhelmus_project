 'k Wacht met smart hier in dit lommer, Haar, die myne ziel gebied; Ach! wat zorgen, angst en kommer, Voed in my haar afzyn niet? Kom hartetrekster, Kom liefdewekster, Kom by uw' Cloris aan deez' vliet. Oogenblikken schynen uuren, Uuren weken, en een jaar Schynt my ieder week te duren Als ik haar niet word gewaar. Ach! zinnenstreelster, Ach! wellustteelster, Gun dat zich myn gezicht verklaar. Maar, ô Goon! wat zal dit wezen? 'k Wacht vergeefsch myn zielsvrindin; 'k Voel door duizend duizend vrezen Fel bestryden myne min: Had ik nu vlerken, 'k Zouw dan haast merken Waarom gy toeft, ô Engelin. Zoud ge ook wel door woeste dieren In het Bosch beschadigt zyn? Neen, de wreedste moet u vieren Als Godin in menschenschyn: Zyt ge ook door ziekte, Melancoliecte, Of andre kwellingen in pyn? 't Zy hoe 't zy, myn ziel gaat zwanger Van een duldloze achterdocht; 'k Rust geen enkle tydstip langer, Voor ik haar heb opgezocht, Die in myn zinnen, Een eeuwig minnen En hopen uitzicht heeft gewrocht. 'k Zal aan bomen, bloemen, kruiden, Bergen, beken, mensch en vee, In het Oost, West, Noord en Zuiden, Vragen naar myn Melibee: In alle hoeken Ga ik haar zoeken; Min, geef me uw' zoon tot leidsman meê. 