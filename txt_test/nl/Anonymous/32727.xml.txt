 O Godt hoe hebt ghy dit ghemeynt Dat gy op aerdrijck u aldus vercleynt, En compt u begheven In dit allendich leven, En als een kindt, u onder ons bevint. Cleyn kindt dat nu so bitter schreyt En wort hier als een dier inde Crib geleyt, Wijsheydt omgemeten Hoe hebt ghy vergheten, Dat ghy soo lijdt, die Godt en Heere sijt. Iesus nu u naem wordt verclaert Tot onser salicheyt mijn vreucht openbaert, Ghy comt ons ghenesen Die sijn ter doodt verwesen, Ghy comt hier sijn, ons sielen medecijn. Groot Heer ghy sijt Godt over al Al woont gy als een kint in een armen stal, Inde pijn verslonden Om al des menschen sonden, In grooten druck, tot allen ons gheluck. 