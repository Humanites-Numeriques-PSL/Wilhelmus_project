 HEer u cracht verhuecht den Coninck nu, U salicheyt maeckt hem blijde, Sijns herten begeerte geeft ghy hem nu, Ghy en ontsegt hem niet tallen tijde, Met weldaden, is hy beloont, En hebt hem seer cierlijck ghecroont: En deewich leuen ghegheuen. Hy heeft groot eer in u salicheyt, Dies salmen hem hier louen, en prijsen: Met uwen seeghen ghy hem bespreyt, U aensicht sal hem veriolijsen, De Coninck, hem op den Heer verlaet, En door zijn goetheyt hy so vast staet, Dat hy niet en can gheuallen. Uwen vyandt plaecht met u handt, Die uwe Rechten seer haten: Met u onghenad die verbrandt, En laet het vier hun haest vaten, Hun vruchten die vernielt ghy fijn, Ghy maeckt dat hun zaet te niet moet zijn, Onder alle menschen kindren. Teghen u maeckten sy hun aenslach, Maer noyt sy dien volbrachten: Inde vlucht slaetse met eenen slach, Uwen boge sy niet en achten: Teghen hun aensicht dien spandt seer: Met uwe cracht verheft u Heer, Op dat wy u macht hooch prijsen. 