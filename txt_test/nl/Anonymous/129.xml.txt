 Ghy nyders quaet van doene, Van svyants aert muecht ghy wel zijn Ghelijck de schorpioene, Met haren steert steken fenijn Al hebt ghy nu de wille van mijn Het mach dueren een cort termijn, Alle dinck en sal niet eewich zijn Ick hadde v wtvercoren ghoet lief, Die tijt is nv ghepasseert Ick mach sien noch horen v brief, Tis al ghevyoleert Tis al verloren, tis al verteert, Die in dat boeck van minnen studeert Hy vint hem selden gheabsolueert Ick heb om uwen twille ghoet lief, Die hant gheslaghen aenden ploech Doen ick v laestmael loofde met gherief, Dat gheschiede des morghens vroech Tis hier tis daer men vint men boef, Schoon lieveken hebt ghy siels ghenoech Ick vinde my seluen geen troost behoef. Mijn vrienden en maghen ghoet lief Die zijn mijn teghenspoet Een ander weder toe kiesen tot gherief, Die minne waer niet zo soet Tis al om tvermaledijde ghoet, Die altijt raet van vrienden doet Sijn hert sal kiesen die hij laten moet Had ghy die kanne stille doen staen, Daer al dat ghoet aencleeft Al hebt ghy nv v wille ghedaen, Tis dat ghy om my niet en gheeft, Tis beter dat ghij met een ander sneeft, Dan ghy met my in onvreden leeft, Tis quaet te drincken de geen dorst en heeft Nu rade ick het alle de Vryers fijn Die hier te dansen ghaen met Ten besten laet v raden lief mijn Dat ghy met v trouw niet en gheckt, Ghy spreeckt so haest een woort so net Worter yet belooft het wort belet Het is v Huysvrouw al voor Gods wet. 