 Helpt my Heer Godt door uwen naem, Ordeelt my door u cracht bequaem, O Godt verhoort mijn bede: Die woorden mijns monts vaet van stundaen, Op dat ick niet en wordt vertreden. Want vremde die stellen hun teghen my, En die stercke soecken mijn Siele vry, Die u voor ooghen niet en draghen, Siet Heer: staet ghetrouwelijck by my, En beschermt mijn Siel van plaghen. Ghy sult mynen vyanden hun boosheyt, Betalen en hun verstroyen wijdt, Door uwe warachtighe trouwe: So wil ick u dan offren ghewillijck, Tselfst en sal my niet gherouwen. En ick sal oock uwen naem Heer, Midts dat hy so goet is, dancken seer, Want ghy hebt my verlost heden: Van alle mijn tribulacij seer, Daerom dat ick u had ghebeden. Want mijn oog aen mynen vyandt siet, Haeren lust, sonder eenich verdriet, Dies prijse ick uwen name: Met alle bedroefde herten, soo ghy siet, En die ghy verlost Heer, Amen. 