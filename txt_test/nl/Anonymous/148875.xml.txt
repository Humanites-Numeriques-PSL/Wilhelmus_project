 Verhef, verhef uw zegezangen, Uw loflied, Christen! rijz' omhoog! De Kerk heeft 's Vaders Geest ontvangen, Hij daald' op aard voor aller oog; Aan vuurtong, wind en vreemde talen Erkennen w' onzes Konings trouw, Daar Hij den Geest ons neÃªr doet dalen, Den Geest, dien Hij ons zenden zou. De vreemdste volken zelfs getuigen, Hier werkt, hier spreekt Gods majesteit, Daar scharen zich aanbiddend buigen Voor Jezus magt en heerlijkheid: Triomf! zoo leeft, zoo heerscht de Koning, Zingt zijne zegepraal alom! De Geest, het pand van zijne krooning, Maakt zich het hart ten heiligdom. Dankt, feestgenooten! dankt den Vader, Geeft eer aan 's Vaders grooten Zoon, Zijn Geest brengt ons der Godheid nader, En voert ons loflied voor den troon; U, U, Herschepper van ons harte! U, trouwe Leidsman, goede Geest! U, Waarheidsleeraar, Troost in smarte! U wijden wij dit heuglijk feest. Bewaar ons, dat w' U nooit bedroeven, Uw invloed is ons toegezeid; Gij weet en schenkt, wat wij behoeven, Gij blijft ons bij in eeuwigheid. Zoo maakt G' ons vrolijk, moedig, heilig, Zoo sterkt G' ons in den bangsten nood; Met uw geleide zijn wij veilig, En gaan wij juichend in den dood. 