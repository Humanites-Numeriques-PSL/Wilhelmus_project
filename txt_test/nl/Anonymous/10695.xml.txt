 VVie van een aer bemint wil zijn Met minlijck lieflijck wesen, En oock vrolijck t'allen termijn, Want vreuchde wert ghepresen, Maer Vryers of Vrijsters die hier Stuer van manier, Een suer getier, Toonen die gaetmen vreesen. Die lief wil zijn by yder Man Moet dickwils vreucht orbooren, Wie den sot aerdich maken can Wort somtijts eerst vercoren, Ick ben oock geern onbeswaert In vreucht hergaert // van sulcken aert Soumen meer ghecken spooren. Dus wil ick nu in vreuchden treen Droefheyt moet zijn verborghen, De sorghe binden aen mijn been, Laten fiolen sorghen Die lustich is met blijden schijn Sal nu met my recht vrolijck zijn Tot op den vroeghen morghen. Suer peeren zijn doch niet gheacht, Dus wilt nu vreuchde baren En oock het droevighe gheslacht, Laet een yeder wel varen, Ick seg oock soo, want in mijn sin Ick vreucht bemin // Dies ick begin Wiltet my al nae claren. Dans ick dan juyst niet even wel, Ick wil noch lustich springhen Mijn vrolijck hart men mercken sel, Al can ick oock niet singhen, Soeten sanck hoortmen met begheer Clincktse niet seer // men lacht te meer, Dies doetse vreucht voortbringhen. Wy zijn hier niet om suer te sien By malcander ghecomen, Maer druck, pijn, en hartseer te vlien Hebben wy voorghenomen, Dus lustich doch, ghy die hier zijt Met ons vebrlijt // In desen tijdt, Laet varen alle schromen. Die Vastelavont gaet nu aen, De pan sal voor aen snercken: Men mach nu wel vreuchde begaen En soete sotheyt wercken, Doet van mijn sotheyt gheen verhal, Ben ick wat mal // Sonder aenval, Op't goet hart slechte wilt mercken. 