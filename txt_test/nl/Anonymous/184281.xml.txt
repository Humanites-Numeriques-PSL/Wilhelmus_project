 Het wreedst gedrocht, gekweekt door aartstirannen, De dolle krijg is aller afschuw waard', Werd hij alom veracht, gehaat, verbannen, Dan kwam 't geluk weêr woonen op deeze Aard: Het wreedst gedrocht, gekweekt door aartstirannen Heeft nimmer iet dan gruwelen gebaard. Wie dient hij toch dan wreede dwingelanden, Heerzuchtigen, verdrukkers van het recht, Die kluisters smeên, voor vrijgeboorne handen? Door 't oorlog wordt de wet gezach ontzegd: Daar 't oorlog woedt ligt het verstand aan banden; Hoe aaklig kwijnt de voorspoed daar men vecht! De krijg bedekt het veld, beplant met bloemen Door vrouw Natuur, met dooden zonder tal Verwoede krijg! die mensch is moet u doemen, Al wat gij geeft is niet dan bittre gal; Men mag u vrij een kind der helle noemen, Daar gij regeert komt alles haast ten val. Dat alle vorst de staatzucht mogt verbannen! De dolle krijg ontweek welhaast onze Aard; Zij voegt geen mensch, zij voegt alleen tirannen, Daar zij nooit iet, dart schade en gruwlen baart; Ach werd de krijg, de dolle krijg verbannen! Dan bleeven wij voor 't ergste kwaad gespaard. 