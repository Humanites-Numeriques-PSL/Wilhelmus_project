 Ick schinckt, en brengt, uyt jonsten reene Die sijnen Geest, nu aldermeest In deucht, verheucht, also ick meene Ontfangt in danc weest uz bevreest wilt toch schromen gheen tempeest Met malcander vrolijck weest In deucht Met eenen blyden gheest Ongheneucht en maeckt ghen vreucht. Desen dronckster, alhier, so wilt ontfangen Zijt soet by dit gheselschap goet Daer naer, voorwaer, staet alle mijn verlangen V nu al meteen Sangher spoet Laet druck zijn onder die voet Hier niet dan gheneught en broet, In deucht Met eenen blyden moet Ongheneucht en maeckt gheen vreucht. Set aen u mont, terstont, so wilt uyt drincken Dat u die Waert te schincken spaert, En laet te bet u keeltgen clincken Om vreucht te quincken onvervaert Saerom zijn wy hier vergaert Malcanderen u jonst verclaert, In deucht Singt, springt druck van ons vaert, Ongheneucht en maeckt gheen vreucht. Ongeneucht en can ooc geen vreucht maken Seer fijn, so zijn, ons saecken siet Ist dz, noch wat, de waert met ons wil waken Ick sal met laken zijn ghebiet want hy ons te eeten hiet En te drincken tis gheschiet In deught Singt, springt druck van ons vliet Ongheneucht en maeckt gheen vreucht. 