 Diep, o God! in 't stof gebogen, Schuldig voor uw hoog gerigt, Vloeijen tranen uit onz' oogen, Dekt de schaamt' ons aangezigt. 't Zondig stof ontvangt gena', Jezus sterft op Golgotha! Voor een wereld diep verloren Geeft God zijnen eengeboren'. Heilig, heilig, heilig Wezen! Aan uw wetten is voldaan; Heilig, heilig, heilig Wezen! Siddring grijps ons zondaars aan. O hoe schriklijk hangt Gods Zoon Voor de zonde hier ten toon! God! om 't kwaad door ons bedreven Moest uw Zoon aan 't kruishout sneven. Ja! Hij leed voor zulke snooden Helsche smart in zijn gemoed, En Hij redt uit al hun nooden Adams kindren door zijn bloed. Englen staamlen zijnen lof, Ach! wat kan hier 't nietig stof? Wij verzinken in die liefde, Die voor ons aan 't kruis Hem griefde. Kan het hart die liefde roemen, Dat de zonde nog bemint? Neen, wie ooit uw naam moog noemen, Jezus! zij als Gij gezind. Wie zich op uw bloed verlaat, En de zonde schuwt noch haat, Zal zijn snood vertrouwen boeten, Hij vertreedt uw bloed met voeten. Om van zond' ons te bevrijden, Stierf Gods Zoon den wreedsten dood; Wie zijn hart Hem toe wil wijden Houde, wat zijn mond gebood: Hoe de zond' ons ooit omring', Jezus! dat uw liefd' ons dring'; Woudt G' uit liefde voor ons sneven, Dat wij eeuwig voor U leven! Jezus! uw verzoenend sterven Blijft het rustpunt van ons hart. Als wij alles, alles derven, Blijft uw liefd' ons bij in smart. Och! wanneer mijn oog eens breekt, 't Angstig doodzweet van mij leekt, Dat uw bloed mijn hoop dan wekke, En mijn schuld voor God bedekke. Vader, vol van mededoogen! Zie ons arme zondaars aan, Sla op ons vriendlijk' oogen; Jezus heeft voor ons voldaan, Ja! Hij heeft voor ons voldaan, God neemt ons als zondaars aan: 't Zelfde regt, dat Hem deed sneven, Schenkt ons 't eeuwig zalig leven. 