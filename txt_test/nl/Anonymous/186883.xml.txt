 Ontluikt ô lang verborgen Zon! Vertoon uw gulde straalen, Helpt Dogters van den Helikon; Ons Heldenmoed verhaalen; Herleeft O Batavieren moed! 's Lands-heil ontsteek elks Liefden gloed; Men zie weer Zeegen praalen. Verknogte Zeeven nog geen nood! Ducht niets O Hollands Leeuwen! Door d'Eendracht word het kleyne groot, Uw macht dringt door de Eeuwen; Verdeedigers van 't Vaderland! Door kragt met Oordeel en Verstand; Doet men den Vyand schreeuwen. Beminnaers van den Vryen staet? Trouw Bond en Landgenooten; Nooit duurgekogte Vryheid smaet; Wilt slaefsche dwang verstooten! Werpt 't lang gesleepte Jock aen zy; Van Kromwels wrok en dwing'landy, Uyt 't Engels' bloed gesprooten. 't Gaat wel, Held Zoutman onvermoeyt! Doet d'overmacht zelfs weyken Hy had den Engels'man ontschoeid, En in ons Wal doen streyken! Had maer de Bruyn ons Vlood verzeld; Wy duchten voor geen kleyn geweld, Men had ze zien bezweyken. Amerika nu vry verklaard! Door de verëende Staaten; Met Vrankryk Spanjen wyd vermaerd! Zal ons Conventie Baeten Tot opbouw van een Vrêe Verdrag! Maer eerst moet een besluytend slag Ons vryheid open laaten! Herleeft ô braeve Admiraels De Ruyter, Tromp ô Helden! Onsterfelyke Generaals! Die u ter Bretse stelden! Triumph ô Ed'le Nassouws Bloed! 's Lands welzyn is uw Erfgoed! De Faam zal 't weer vermelden. Wel aen nu Ed'le Batoos kroost! Heldhafte Vaderlanders! Verschaft ons weeder vreede Troost! ô Vryheids heil Voorstanders! Spaerd goed nog bloed ontziet geen lyf! Begeeft vry Ouders kroost of Wyf! Als braev' oude Hollanders! Kom Helden uit ons Gysbrechts vest; Kloekmoedig op de Lappen, Helpt mannen, doet uw trouwe best; Tot bloey der Koopmanschappen, Amerikaense Rook Tabak, Ook Koffy Suyker wagt men strak, Dan kan men nog eens grappen. Wel haast herleeft ons Visserey; Aan Hollands kust en Wallen! Als 's Vyands vrees is aen een zey, Zal ook zyn macht vervallen. Want 't vry gevogten Neederland! Getrouw aan Bond en Liefdens band Hout zig niet op met mallen. Het oog van Gods voorzienigheid! Zal onze Vloot verzellen! Bestierd met magt en wys beleyd! Ons vrees te leure stellen! Geen vuyl Tractaet ô Holland schoon! Hegt u meer aan den Britten Kroon! Niets kan ons Vryheid kwellen. O gy die 't al met Wysheid stiert! En d'onschuld dog zult wreeken! Ons waapenen in gunst bestierd Hoord hoe ons Helden smeeken, Verleen ons kragten Heere Godt Bestierder van ons tyd'lyk Lot. Van ons dog nooit geweeken, Geen uytkomst Heer aen Volken Land, Door u van alle Tyden! Gestigt beschermt en vast geplant, Laat 't zig in u verblyden! Wie Trouw en Bond verbrooken heeft! Zelfs voor zyn eygen schaduw beeft! En moet de wraak vermyden. Verhaast een wel toeruste Vloot! Om 's Vyands magt te keeren! Spaer geen geschut; meyd kruid nog Lood! Manschappen wilt vermeeren! Uit Liefde voor het Vaderland, Komt Zeegenpraalend weer aan 't Strand Laat Holland Triumpheeren. Ontwaekt gy Noord! komt Zuydewind, Doorwaait nu Hollands Tuynen! 's Lands Vadren waard! geëerd bemind! Gods gunst Rust op uw Kruynen! Den voorspoed in u woon Paleys! Den Faam doe steeds toe dank bewys! Uw roem, alöm Bazuynen. 