 Ghy mannen ende vrouwen, Die op die weerelt zijt, wildy u ziel behouwen, Ende beteren uwen tijt, wildy den Vyandt mincken Die ons altijdt volght na hebt altijdt in u ghedincken Den Name van Maria. Maria is so soeten Ende so wel ghenaemt, Datse die Enghelen groeten, Also haer wel betaemt Het is die Coninginne, Die Godt sijn bootschap sant, Vol gratien ende vol minne Maria is sy ghenaemt. Des Heylighen Kers-nacht woude hy ghebooren zijn, Van haer die op bracht, Des Hemelschen doctrijn, Sonder wee oft smerte, In Maeghdelijcker vreught Nu loven wy met herte Maria die suyver jeught. By des Enghels salute Datse Iesum ontfingh Wert die vyandt te buyte, Van ons die bevingh Het Landt en Godt die Vader, Al Marien lijf, wy dancken alle gader Marien dat reyne wijf. Soo mach hy comen aen dat eeuwighe goet Die salighe Seraphin, Altoos sonder verhooren Loven met herten fijn, Die soete suyver name, Die elck met herten dien, Dit Godt wel is bequame, Maria des Menschen vrient. Maria is die vlamme Diet Paradijs verlicht Maria sonder blame, Vol gratien is ghesticht Sy is die tresorie Van gratien, dat is certeyn, Met love willen wy vercieren Maria al ghemeyn. So wie dat in dit leven Maria eere doet, Sy en sal hem niet begheven Al ist dat hy mis doet, Gratie sal hy vercrijghen Als dede Theophilus Hy en wil den lof niet swijghen Marien die Moeder Iesus. Die can Marien eeren En dienen met herten gheheel Sy sal hem inpetreren, Van gratien sulck ghedeel Dat hy niet en sal moghen, Verdoemt zijn na sijner doodt Nu laet ons allen loven Mariam, wy hebbens noodt. Maria draeght die Croone Naest Iesus haer lieve Kint, Sy salt hem waerlijck loonen Diese met herten mint, Nu bidden wy alle ghemeyne, Mariam die suyver jeught, Dat sy ons verleene Haer gratie ende haer deught, 