 Wilt my zoo verrukkend Kussen, Als de Duif zyn Gaaitje doet, Of gelyk de dart'le Mussen; Met een steets herbooren gloed, Teld de Kusjes niet myn leven, Laat my aan uw Lipjes kleeven: Aan die Zetels van de Min, Streel myn wenschen, Puik der menschen, Hartenboeyster, Veldgodin. Laat myn Ziel uw Ziel ontmoeten, Op de boordjes van uw mond; Laaten zy zig kussend groeten, Kussend' treden in Verbond: Wiltze kwynend t'zamen meng'len, En met oogenstraaltjes streng'len, En verkwikken met Ambroos; Nectar Dronkjes, Minne-vonkjes, ô Volschoone Maagden-Roos. Tragt ik uwe Ziel t'ontsteelen, Dan ontsteel de myne weer; Laaten zy zoo Kussend' speelen, Tot zy kwynend zygen neêr. Op uw Boezem ryk van verven, Om getroost het Ligt te derven, Zoo lang tot gy staam'lend uit; Help my Doris, Want uw Kloris, Geeft u haaren Ziel tot buit. 