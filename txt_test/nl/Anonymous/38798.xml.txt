 CHristus is de wijnstruyc soet, almachtigh, Sijn Vader is een Acker-man wat rancxken hier geen vrucht en draegt aendachtigh, ‚Üê Die salt na rouwen, siet dit an, Wat Rancxken goet in hem can blyven Dat brenght sijn vrucht tot sijner tijt, Dus blijft in hem(wildy beclyven) Door liefd en deught, u ziel verblijt. Christus is die Fonteyn van genaden, Dus tot hem comt eert wort te laet Hy en wil den Sondaer niet versmaden, Die met betrouwen tot hem gaet Wie tot hem gaet die wort onthouden Dus hem aenroept, vroegh ende spa Hy is verghever van haer zonden Wt liefden, die hem volghen na. Christus is den wegh ten eeuwich leven wie tot hem comt, die wort verlicht Tot liefd' en deught, sal die hem begeven Doort clear inwendigh schoon ghesicht Dat Godt die siel sal openbaren, Van die, die reyne deught bemint Die deught doet vreught by een vergaren int hert van hem, die deught begint. Christus bat sijn vader hoogh verheven Doen hy hem offeren soude gaen Dat sy, die hem waren ghegheven, Sijn woorden sijnde onderdaen In hem vereenicht mochten wesen Bewaert voor alt' sweerelts verdriet, Dus bidt hy noch voor die hem vresen Maer hy badt voor die weerelt niet. Princen de weerelt is als te vooren, Vol zonden ende boosheyt quaet, Maer die van Godt hier is uytvercoren, Dien schout de zond' en 'sweerelts raet Want Gods getuygh heeft hy van binnen Daer hy altoos nae leven moet Of so hy dooit, sal noch beginnen, Te soecken rust in sijn ghemoet. 