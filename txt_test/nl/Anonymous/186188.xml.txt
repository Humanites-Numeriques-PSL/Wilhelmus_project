 Niets is toch volmaakt in 't leven Niets is duurzaam niets houdt stand; En 't geluk waarnaar wij streven, Blijkt zoo vaak gebouwd op zand. Vaak zal ons ontgoochling wachten en wij vragen zuchtend ‘Wat!’ Is dat alles, is dat alles, Zeg, of komt er ook nog wat, Is dat alles, is dat alles, Zeg, of komt er ook nog wat? Smik vraagt Smak bij zich ten eten, Wijl zij oude vrienden zijn; Smak komt weldra met zijn eega - Maar er volgt een heele trein: Nog tien kindren, nicht en tante! Nu roept Smik uit: ‘Wat is dat? Zeg eens Smak, is dat soms alles, Of verwacht ge soms nog wat?’ Zeg eens Smak, is dat soms alles, Of verwacht ge soms nog wat?’ Engeland zond eene expeditie Naar het warme Soedan heen, Maar de Mahdi, de onruststoker, Lichtte d'Engelschman een been. Wat voor nut nu de expeditie Voor beschaving heeft gehad!! Was dat alles, was dat alles, Zeg, of komt er soms nog wat? Was dat alles, was dat alles, Zeg, of komt er soms nog wat? Jonge meisjes dansen gaarne Geven alles voor een bal - Worden door de vleierijen Van de heeren somtijds mal - Dwalen soms in enkele uren Heel en al van 't rechte pad - - - En dan vragen ze: ‘Is dat alles Nu, of komt er soms nog wat?’ En dan vragen ze: ‘Is dat alles Nu, of komt er soms nog wat?’ Onder Colombines venster In het middernachtlijk uur, Staat Pierrot vol gloed te zingen Van zijn blakend minnevuur, Eensklaps gaat het venster open En Pierrot ontvangt een bad! ‘Is dat alles?’ vraagt hij droevig ‘Zeg, of komt er soms nog wat?’ ‘Is dat alles?’ vraagt hij droevig ‘Zeg, of komt er soms nog wat?’ Hein gaat onder de Mormonen, Kiest zich vrouwen een dozijn; Elke vrouw schenkt hem een zestal, En zijn woning wordt te klein. - Maar verschrikt roept elke huisheer, Waar zijn harem binnentrad: ‘Is dat regiment nu alles, Zeg, of komt er soms nog wat?’ ‘Is dat regiment nu alles, Zeg, of komt er soms nog wat?’ ‘Ik heb honger,’ zei eens Pruisen Tot zijn sluwen kanselier, ‘Zeg, verschaf mij wat te bikken, Zoo een hertogdom of vier!’ En toen 't heel wat had verslonden, Meengen staat en meenge stad, Riep het nijdig: ‘Is dat alles? Bismarck, komt er niet nog wat?’ Riep het nijdig: ‘Is dat alles? Bismarck, komt er niet nog wat?’ Karbonaden, worst en beefsteak, Waterbaars en kalfsragoût Steekt de keukenmeid haar vrijer Heimlijk in de keuken toe. Die slaat alles fluks naar binnen En vraagt dan: ‘Mijn lieve schat, Is dat alles, is dat alles, Zeg, of komt er soms nog wat?’ Is dat alles, is dat alles, Zeg, of komt er soms nog wat?’ 