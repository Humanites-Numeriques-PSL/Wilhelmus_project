 HEbben oogen zulk vermogen, Dat haer lonken doen ontfonken In de minnegloed, Myn koel gemoed? Amarand, myn boezem brand, En myn hart, in min verward, Kan niet rusten, want de lusten, Van de liefde zyn vol smart. Herderesse, zielsvoogdesse, Uwe lipjes zyn de klipjes, Daer myn boot Op aen stukken stoot. Waerde ziel, och! of 't geviel Dat de min uw' wreeden zin Eens verzachtte, want met klagten Of met traenen ik niet win. Zult gy schoone! nooit beloonen! Uwen minnaer, maken winnaer Van myn herderin, En zielsvoogdin. Zonder u, behaegd' my nu Niet, van 't geen, dat my voorheen Wel verheugde, 'k vind geen vreugde Dan in uw bevalligheen. 