 'Ik wil niet, dat de zondaar sneev',' Zoo zweert God zelf, 'maar dat hij leev',' Hij roept, 'bekeer, bekeer u dan Tot mij, die u behouden kan, Verlaat, verlaat uw kwade paân, Waarom zoude gij verloren gaan?' Maar ach! dat dierbaar, godlijk woord Wordt schaars van zondaars regt gehoord, Hun dwaas, hun onbekeerlijk hart, In 's werelds wordt gedruisch verward, Is voor die stem der liefde doof, En wordt aan 't wis bederf ten roof. Och Heer! leen ons gehoor, Och! open zulken dooven 't oor, Och! wierden z' eens hun groot gevaar, Met ernst, met diep gevoel, ontwaar: Elk levensuur kan 't laatste zijn, En ach! wat zal dan 't einde zijn? Maak hen gevoelig voor den druk Van 't hard en schandlijk zondejuk: Zij wanen, in die slavernij, Zich zelven, ach wat dwaasheid! vrij, Hoe zeer haar keten hen onteer', En tot den laagsten dienst vermeer'. Vertoon hun, hoe hun ledig hart Eens word' verscheurd van felle smart, Wanneer de smaak van 's werelds zoet, Verkeert in alsem, gal en roet; Wanneer een vreugd, die haast vergaat, Hun niets dan wroeging overlaat. Met wat geduld, wat teederheid Heeft uwe hand hen niet geleid? Wat zware rampen afgeweerd, Geschonken, wat hun hart begeert, Ver boven alle wensch gedaan? Maar wat G' ook deedt, daar hielp niet aan. Gij schonkt hun nog oneindig meer; Och! doe 't hun regt beseffen, Heer! Gij schonkt hun uwen lieven Zoon, Hij, neêrgedaald van uwen troon, Vergoot voor zondaars eens zijn bloed; Maar, ach! zij treden 't met de voet. O God! geef ons het gehoor, Och! open hun het hart en oor, Toon hun al 't goed, door hun veracht, En wat verschrikking hen verwacht; Bewerk hen tot geloof, bekeer, Bekeer Gij zelf den zondaar, Heer! 