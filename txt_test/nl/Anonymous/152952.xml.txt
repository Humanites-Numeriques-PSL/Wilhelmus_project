 Die de zon haar licht kwam geeven, Ligt hier in den duistren nacht; Die al 't schepsel schenkt het leven, Word van veelen hier veracht: Hy, de Heer van 't groot heeläl, Die het alles kleed en voed, Ligt hier naakt in d' armen stal. Ziet eens wat zyn liefde doet. Hy, hy ligt hier zelf in banden, Die de vryheid baaren zou, Die de Seraphs doet ontbranden, Ligt en trilt hier zelf van kou': Hy, voor wien de Hemel beeft, Die al de aard' met vuur beschonk, En met all', wat op haar leeft, Ligt hier zonder vuur of vonk. Die aan 't voglenheir de veêren, 't Vee en vacht en deksel gaf: De Oppervorst, de Heer der heeren, Krygt zelf maar een' herders staf Van de herdren, arme liên, Voor zyn kribbe stroo en hooi: Daar zy hem, ten voedzel, biên De offers van hun schaamle kooi. 't Eeuwig Woord ligt zonder spreeken, Kom nu, zondaar! spreek, 't is tyd: Boet uw zondige gebreken; Maak ze u aan zyn kribbe kwyt: Spreek hem nu ootmoedig aan, En belyd hem uwe schuld; Daar gy van uwe euveldaân 't Vol ontslag verkrygen zult. Bied hem dan uw hart en leven, Zeg, Heer! dit 's voor u alleen; 'k Zal het aan het vleesch niet geeven, Noch de waereld: neen, ô neen. 'k Zal het nooit ten dienste biên Aan het geen my van u scheid; Maar aan u, dat het u dien', Nu en in alle eeuwigheid. 