 Laat ik rustig van u zingen, Schoonste! die de Hemel mint; waar-dig spree-ken van de dingen, Die m' in u beslooten vind. Schoon 't verstand niet kan bevatten, Wat ge in waardigheid bekleed, Haalt men, uit verborgen schatten, Lof, die lastering vertreed. Nooit heeft u de vloek getroffen, Die den boozen Adam sloeg; Nimmer kunt gy nederploffen In den afgrond. Neen: reeds vroeg Was de vloekwet opgeheven, Voor u, onbevlekte Maagd! Die de bron droegt van het leven, Door de Godheid onderschraagd. Ja, een Engel kwam 't u zeggen, Dat gy, met Gods Geest vervuld, (Een geheim niet uitteleggen) Uwen Zoon hem baaren zult. God zal in u komen woonen, Voorts, als Kind aan uwe borst Opgevoed, zyn liefde toonen, Lesschende aller zielen dorst. Wie dan zoude u schuldig achten Aan der eerste zonde smet? Wat verwildring van gedachten, Die van eerbied u ontzet! Als waart gy niet uitverkooren Van der eeuwen eeuwigheid, Rein en onbevlekt gebooren, En tot Moedermaagd bereid. Onbevlekte! die wy groeten, Leer ons, van den vloek bevryd, Door berouw de zonde boeten; Help ons in beproevingstyd. Onder die God' welbevallen Laat ons eeuwig zyn geteld, Door hem, die u over allen Als een Moeder heeft gesteld. 