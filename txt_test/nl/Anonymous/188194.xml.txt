 O teedre ziel, die God mint bovenal, Kom herwaarts, zie, wie ligt in dezen stal: Het is de Zone van den grooten God, Geboren in der beesten schaamle kot, In zoo behoeftig lot. Die 't al bekleedt, Hij ligt hier naakt en bloot; Die 't al verzaadt, Hij lijdt hier alle nood; Die 't al regeert, ligt hier als zonder macht; Die 't al verlicht, schreit in dees koude nacht, Met rundren tot zijn wacht. Knecht werd de Heer, ja God werd mensch voor ons, Hij heelt de zeeglen des verkrachten bonds: Gij ziet, hoe God de menschen heeft bemind, Dat de Eeuwige hier als een hulploos kind Een levensbaan begint. Daar staat Maria, Moeder ende Maagd, Die aan haar borst het Kindtjen Jesus draagt, En voedt het met heur melk en hartebloed, Of zingt bij 't kribjen met een rein gemoed Een liedtjen zacht en zoet. Bij haar staat Joseph, Godgetrouwe man, Hij dient de lieve Moeder waar hij kan, Hij klooft een bussel hout, en wel te moê Ontsteekt een vuurtjen, dat de koû verhoê; En 't maantjen lacht hem toe. De herders, samen naar den stal gegaan, Zij brengen 't Kind hun kleene giften aan. O offren wij met deze herderschaar Een zuiver hart op 't needrig Kerst-altaar: Hij brengt ons 't Nieuwe Jaar! 