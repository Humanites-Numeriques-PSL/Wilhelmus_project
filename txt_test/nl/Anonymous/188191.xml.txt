 Bij dit vriezend winterweder Ligt een teêr onnoozel wicht In een ruwe kribbe neder: Ach, wat jammervol gezicht! Al de huizen zijn bezet; Niemand gunt dit Kindtj' een bed. Kleene pelgrim, moet Hij vlieden, Waar de beesten ligging bieden. Ligt hij in zoo armer steden - O versmaad hem daarom niet! Menig parel hier beneden Schuilt in troeble watervliet. Tel geen kribb' of houten disch, Noch wat zijn gezelschap is; Vraag niet naar zijn moeders kleeding, Noch naar Josephs reistoereeding. 't Kribbetje is een Vorstentroone, Deze stal - een Koningszaal; Deze dieren - stoet der Kroone, 't Schamel dischhout - gouden schaal. De ouders, in geen fulp noch zei, Dragen juist de hoflivrei; Van den Hemel kwam die Koning; Zóó veel geldt daar prachtvertooning! Kom dan Christen, kom blijmoedig, Bied uw Koning hulde en groet; Prijs den luister zoo demoedig, Dien hij voor u stralen doet. Zie uw Koning bracht dien zelf Uit den hoogen Hemelwelf; Dit is grootheid, dit is glorie, Dit de Held der heilviktorie. 