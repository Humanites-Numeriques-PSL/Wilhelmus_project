 Laet ons dat woot Gods prijsen, Ghy Christen alghemeyn, Het doet die ziel verrijsen, En maeckt de sijnen reyn, Maer ongheloovichede, den gheest beswaren doet, d'Woort Gods brengt ons in vrede, dat edel graenken soet, daer t'al by leven moet. Dat woort Gods is so crachtich, Van machte also groot, Wie dat gheloofr waerachtich Hy leeft al waer hy doot, Verlooren sal hy wesen, So wie des niet en doet, T'gheloof moet ons ghenesen, T'welck comt doort graenken soet, daer t'al by leven moet. Tis de moeder vercoren, So ons de schrift maeckt vroet, daer wy door zijn herboren, In alle deuchden goet, Om wellust te versaken, Van eyghen vleesch en bloet, dus can ons t'woort Gods maken, dat edel graenken soet. daer t'al by leven moet. Dat staet claerlijck gheschreven, Vertsaghet cleyn en groot, dat de menschen niet leven Alleene by het broot, Maer oock by alle leere, die uyt Gods monde vloet, dus moet ons al regeeren, dat edel woort Gods soet, daer t'al by leven moet. Hoe souden wy doch leven, So daer gheschreven staet, Ware ons niet ghebleven dat Goddelijcke saet, Als Sodoma die soncken, Al in des duyvels broet, Maer nu is ons gheschoncken, dat edel woort Gods soet, daer t'al by leven moet. Christus de Heer ghepresen, Sprack tot sijn jonghers cleyn, Waerachtich so wy lesen, door t'woort zijt ghy reyn, Niet door ons eyghen wercken, Noch door verdiensten goet, Ghy Christen wilt aenmercken, dat edel woort Gods soet, daert al by leven moet. Het is een sweert van crachte, So Paulus doet vermaen, des boosen vyants machte, daer door wy al ontgaen, Syn macht wort hem benomen, Ghetreden onder de voet, Het is tot onser vromen Dat edel woort Gods soet Daer t'al by leven moet. Tis een harnas van weerden Het brengt ons uytter noot Sy gaen daer door ter aerden Helle, Fuyvel en doot Het can de pijlen schutte Van den vyant onvroet, Het is ons siele nutte Dat edel woort Gods soet Daert al by leven moet. Dat wy eewelijck leven Die geloovige ghemeyn Dat doet Gods woort verheven Dat Goddelijcke greyn, Om dat wy vast betrouwen Met hert, sin en ghemoet Ten laet ons niet verstouwen Dat edel woort God soet, Daert al by leven moet 