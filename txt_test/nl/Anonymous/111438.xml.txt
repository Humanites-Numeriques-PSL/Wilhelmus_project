 ALs ik aanschouw het lief gesigt Van Cloreniás Oogen: Hoe heerlyk straald dat Zonne-licht; Hoe groot is het vermoogen, Waar mee dat zy myn Hert bekoord, En met zoo'n Lonk myn Ziel doorboord, Waar voor het al moet swigten. Myn Vryheyd, die verliest haar kragt, Moet aanstonds buygen voor de Magt Van die vergoede Ligten. Maar kus ik eens die Lieve Mond En sagte Roose Lippen, Waar van zy ook (van Min doorwond) Zoo meenig Kus liet glippen. Die my verschaffen zoo veel Zoet En Ziels-Vermaak in overvloed, Zoo roem ik nog myn Banden; En denk met Vreugden aan dien Dag, Toen ik myn vryheyd door een Lach Sag op die Klippen stranden. Bezie ik eens het Lely-wit En lieffelyke Roosen, Die hare malsche kaak besit; De Lely schynd te bloosen: De Roos schynd heel verbleekt van spyt, Wyl 't root dat op haar kaakjes leyd Haar luyster komt verdooven. Wie zouw dog niet door sulk een Schoone Wanneer zy Weeder-Min betoond, Zyn vryheyd laaten rooven. Syg ik dan eens vervuld door 't zoet Van Duysend lieve Lusjes, Daar zy gestaag myn min mee voed En dartelende Kusjes, Een weynig lager als haar hals Tot op haar Boezem neer, en als Ik daar de Minzaamheeden Dan smaak, dunkt my dat ik ten deel In Cytherea's Lust-Priëel Vol Vreugde ben getreeden. Maar sagt, myn Ziel! eer gy verdwaald In al dees' zoetigheden: 't Is best, dat gy uw hier bepaald, En wild niet verder treden. Myn Clorenie, myn Engelin Is dan myn eenigste Afgodin, Die ik altyd zal minnen: Die ik trots ramp en ongeval, De nyd ten spyt, erkennen sal Als Voogdes van myn Sinnen. 