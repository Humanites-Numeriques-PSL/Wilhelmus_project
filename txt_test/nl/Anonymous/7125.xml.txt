 Maria maghet reyne Des sondaers toeuerlaet Ghij sijt schoon suyuer alleyne Daer mijnen troost aen staet. Al ben ick vol misdaden O hoochste vrouwe vrij Fonteyn van ghenaden Thoont doch o deucht aen mij. Urijdt ons door v beden van sonden O schoonste ooghen opslach Op dat ick tot allen stonden V lief kint dienen mach. In v is sulck vermoghen Wat ghij aen Godt begheert Elck mach bij v verhoghen Troost my schoon bloeme wert. Aen v stelle ick al tsamen Mijn ziele, lijf, ende goet, O bloeme vry van blamen Neempt my in v behoet. Princersse hoochste verheuen Voor al dat Godt gheboot Bewaert ons in dit leuen Beschermt ons van alder noot. 