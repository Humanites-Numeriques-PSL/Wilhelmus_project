 O zalig, heilig Bethlehem, Gij, onder duizend uitverkoren, Blinkt hooger dan Jerusalem, Want Jesus is in U geboren. O Bethlehem, klein-groote stad! Klein van gebied maar groot van waarde: Gij zijt dat allereêlste vat, Gij, de allerrijkste stad der aarde! Verheugt u thans, o Israël, Hoe mocht m'u blijder feestgroet zingen? Men boodschapt u Emanuël: Wilt uit der zonden slaap ontspringen! O Koning Christe! Vorst en Heer! Hoe wordt Ge in zulken nood gevonden... Op 't arme stroobed leît Gij neêr, Met schaamle doekjens zijt Ge omwonden. Gij hebt het Firmament gemaakt, Alwaar U loven 's Hemels Geesten; Daar ligt Gij nu ontbloot en naakt, Te midden van de runderbeesten. Gij wordt geboren in een stal; Geen die U kent; de nacht zwijgt stille: Neen! de Englen prijzen overal God en den mensch van goeden wille. O machtig God! o Jesu zoet! Wat liefde heeft U dus getrokken, Dat Gij aanvaardt ons vleesch en bloed, Om allen Uwaarts heen te lokken! Komt tot dit Kind, o Adams kroost! Hoe kunt gij nog de wereld minnen? Ziet, Jesus brengt u heil en troost... O geeft Hem dan uw hart en zinnen. 