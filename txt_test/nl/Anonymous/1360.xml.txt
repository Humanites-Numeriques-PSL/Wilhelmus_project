 COrt Rozijn wel lieve Neve Ghy zijt seer stout en onvertsaecht Ghy sult rijden van stede tot stede Van Vlaenderen make ick u Ruwaert. Grave van Vlaenderen des doe ic noode Ick sie so noode mijn ongevoech, Ick leve soo noode by quaden ase Want selve hebbe ick goedts ghenoech Cort Rozijn u spijtighe woorden En sullen u niet te goede vergaen, Al voor dat huys van Repelmonde Sal ick u doen hebt hooft af slaen. Grave van Vlaend'ren, gy hebt een dochter Si toont my soo fier ghelaet, Daer sal ick noch eenen nacht by slapen Al sout my namaels wesen quaet. De Heer van Vlaender keerde hem omme Hi was toornich ende onghemoet, Cort Rozijn ick salt u loonen Desen toorne die ghy my doet. Heere van Vlaenderen ick bid ghenade, Den doot hebbe ick niet verdient, Het is gheleden een corte wijle Dat ick was u beste vrient. Cort Rozijn staet achterwaert Als de Maeltijt is ghedaen, Al voor dat huys van Repelmonde Daer salmen u hooft af slaen. Grave van Vlaenderen ick bidde genade Voor mijn kint en voor mijn Wijf, Voor mijn vrienden ende voor mijn magen, Ende voor mijn jonge schoone Lijf. Doen de Maeltijt was ghedaen Cort Rozijn was daer bereyt, Men ginck hem alder sijn hooft afslaen, Het koste hem al sijn suyverheyt. Fier ghelaet van schoone Vrouwen Heeft menigen Man in dolen ghebrocht, Dat machmen aen cort Rozijn aenschouwen Het heeft hem sijnen hals ghekost. Grave van Vlaenderen ghy zijt een Heere, Ghy gaet Cort Rozijn nu dooden, Het sal noch haestelijck weder keeren Dat ghy dat soudt doen seer nooden. Het gheschiede op sinte Laurens dach Des morghens vroech by tijden, Dat de Coninck van Enghelant Op Vlaenderen wilde strijden. Alsser den dach ten avont quam Haer en was niet bat te moede, Dan of Vlaenderlandt waer mijn, Ende Brughe laghe in roode kolen. Wy willen gaen bidden Godt den Heer Ende Maria die Gods Moeder was Voor cort Rosijn den schoonen Man Want hy den doot ontschuldich was. 