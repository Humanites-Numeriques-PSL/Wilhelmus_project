 ‘Waar heenen drijft gy, Galathé, Zo vroeg uw witgewolde vee? Men ziet de morgezon pas straaltjes schieten: ’t Geblomt, bedaut in ’t weelig dal, De zwaantjes aan de waterval Nog zoete rust genieten. Waar wilje heen? Vreest gy geen vinnig ongediert Dat door de bosschen loopt en swiert Om het onnosle schaapje te belaagen En te verscheuren met gewelt? Verkiest veel liever ’t open velt En rust by dese hagen, Mijn velt-godin.’ ‘Philander al u soete praat Is enkel vlyen met ter daat: Men heeft nooit ongediert in ’t bosch vernoomen, Maar wel een aangenaam geluit Van ’t nagtegaaltje dat daar fluyt In bladerryke boomen. ‘k Lag met uw taal.’ ‘Mijn schoone, ik laat u niet alleen. Wy zullen zaamen boswaart treen En onderwijl van zoete liefde spreeken Terwijl ons schaapjes in het groen Aan ’t weelig kruid haar lust voldoen En drinken uit de beeken. Mijn Harderin!’ ‘Weg, weg, Philander, laat my gaan Nu ik u niet te woort wil staan Om dat gy hebt de trouw, aan my gesworen, Gebrooken door u dartelheid En so mijn zuivere min misleid En Dianier verkooren. Trouwloose knaap!’ ‘Mijn overschoone veldgodin, Ag, waarom straf en stuurs van zin? Eer zal de wreede dood met felle schichten My rukken in het duister graf En snijden ‘t lieve leven af Eer ik my zal verpligten Aan Dianier.’ ‘Mogt ik gelooven uwe taal Ik deed u minnelyk onthaal, Maar Jongmans syn vol list en loose streeken. Hun woorden zijn wel honig soet Terwyl sy dragen in ‘t gemoed Een angel om te steeken Haar die hen mint.’ ‘Eer zullen Phebus of Diaan Nooit aan den Hemel wederstaan, De Beekjes en de silvre watervlieten, Gestremt in haare snelle val, Terwijl sy vloejen door het dal Haar stroompjes opwaarts schieten, Eer ‘k u verlaat.’ ‘Ik sal, nu gy my trouw belooft, Een kransje vlegten om uw hoofd Van leli, roos, narcis en violieren. En my als uw beminde bruid, Terwyl het nagtegaaltje fluit, De blonde haarlok sieren. Mijn harders kind!’ ‘Wy zullen nu te zaam vol lust Eens leven in volmaakte rust En onse lieve schaapjes zaamen mengelen Terwyl de zagte minnegod Ons gunt het onwaardeerbaar lot Van ons te mogen strengelen. Myn lieve Bruid!’ 