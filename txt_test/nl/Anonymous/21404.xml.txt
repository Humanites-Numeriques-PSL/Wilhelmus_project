 FY Caims saet, wreet opstinaet Hoe baert dijn quaet, in swerelts graet Aen allen zijden Hoe wort ghehaet al Iacobs daet Door Esaus raet, (dit wel verstaet) Sonder vermijden O Syon reyn wat moetty lijden Door Babels nijt, gheschiet v strijt Wie sou verblijden Och herte schuert, drucksinnich spuert Schreyt, weent en truert, dat sulckx ghebuert In desen tijden. Hoe wert int lant, door onuerstant Met druck, met schant, onthalst verbrant Dijne Propheten Haer vleesch playsant, dat wort gheplant Aen elcken cant, den dieren te hant Dat sy dat eten Sy storten bloet door haer vermeten Als watervloen, seer fel en coen So elck mach weten Sy richten bloot, met valscheyt groot Sielen ter doot, dwelck God mijnioot Niet wil vergheten. O waerheyt claer, seght ons voorwaer Dit schreyen swaer, sal dat by haer Noch langhe dueren? Coemt ons doch naer, in desen vaer Met cracht eenpaer, o vast pilaer In alder vren De sielen der oprechter creatueren Door smaetheyt nv, schreyen tot v Uol van dolueren Och Heere aensiet, Syons verdriet Dwelck haer gheschiet, door Babels vliet Die haer doet trueren. Waer isser dy, een volck (hoort my) Dat dijn woort vry, hout altijt by Als Syon ghepresen Hoe coemt dat sy, dus truert onbly Al scheent dat ghy, haer als party Liet trosteloos wesen O Heere wt als wilt haer ghenesen Op dat den schijn, der booser fijn Niet segghen ten desen Ury allauod, door schimp en spod Waer is haer God, haer sterct en slod Reyn wtghelesen. Princelick greyn, stelt haer in treyn Als liefste reyn, dat sy certeyn Dy lof vermonde Uerstroyt alleyn, Babels ghemeyn Uerclaert int pleyn, dijn Syon cleyn Als wel gheionde Op datse elck, in deser stonde Claer en perfect, mach zijn ontdect In swerelts ronde Gheeft haer confoort, door goet accoort Dat sy dijn woort, mach houden voort Met rechten gronde. 