 Ic breng myn naeste gebuer een dronc Ick hoop sy sal dat wachten Ic gunt hem uyt mijns herten gront Met vrolijcke ghedachten Wijn, wijn, fijn edele wijn Sober wilt ghy ghedroncken zijn Anders so zijt ghy fenijn Van wonderlicke crachten Als ick den edelen wijn aenschou Vergeet ick mijn labeuren En voeghet inden besten vou En laet fiolen treuren Wijn, wijn, fijn edele wijn Sober wilt ghy ghedroncken zijn Anders so zijt ghy fenijn Men moet u dick besueren Den wijn die proeftmen by den smaeck Als ons die oude leeren Hy verdrijft so menich mensch den vaeck Die by nacht bancketteren Wijn, wijn, fijn edele wijn Sober wilt ghy ghedroncken zijn Anders soo zyt ghy fenijn En wilt den mensch regeren. Den wijn is uyt den croes is leegh Een ander doe ick schincken My dunckt ick creegh so wel mijn deegh Ick can gheen droefheyt dincken wijn, wijn, fijn edele wijn Sober wilt ghy ghedroncken zijn Anders so syt ghy fenijn En doet den Hont wel hincken Ontfangt van myn den beker net Mijn vrienden uytvercoren En drinct het uyt al met eenen set Als ick u dede te voren Wijn, wijn, fijn edele wijn Sober wilt ghy ghedroncken zijn Anders soo syt ghy fenijn Ghy doet ons vreucht oorboren Roe die heeft den wijn gheplant Al door tbevel des Heeren God den Heer, sy lof en danck Diet al hier doet vermeeren Wijn, wijn, fijn edele wijn Des menschen hert verheucht ghy fijn Ghy zijt een goede medecijn Als ons de Schrift doet leeren. 