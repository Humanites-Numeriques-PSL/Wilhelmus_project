 HEre Jhesus uwen brunen cop exe mondy gaudio Hi bloeyt als enen wyngarts cnop cia fya lencia O vyrgo maria O plena gracia Heer Jhesus rockelkyn dat was groen exe mondi gaudio ende al syn lyfken als ene bloem cia fia lencia O virgo maria O plenae gracia Heer Jhesus is een auentganger exe mondi gaudia tot eenre Jonferen was alle syn ganc cia fya lencia O vyrgo maria O plena gracia Sy hebbe my lief sy mynnen my seer exe mondi gaudia daer om byn ic byden Joncferen geerne cia fya lencia O vyrgo maria O plena gracia Maria huedet uwen soen exe mondi gaudio datten v die jonferen niet en nemen cia fya lencia O vyrgo maria O plena gracia Ick en kans gehueden niet exe mundo gaudio hi heeft die reyne herten lief cia fia lencia O virgo maria o plena gracia Ick heb sy oec alsoe duer gecost exe mondi gaudia daer om en mach icker niet wesen af cia fya lencia O vyrgo maria O plena gracia Hy nam een corf in syn hant exe mundi gaudia hi las die sprockelkyn daer hise vant cia fya lencia O vyrgo maria O plena gracia Hy nam die cruke hi haelden water exe mondi gaudia hy halp sinre moeder dat moesken caken cia fya lencia o virgo maria O plena gracia 