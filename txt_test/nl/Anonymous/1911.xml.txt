 ICk vveet een seer schoon Godin VVaerom ick lijd veel smert, En sy houdt my met haer min, Dus lijd ick pijn in â€™t hert Om dees vrou, daer ich trou, Om dees vrou daer ick seer goet Veel om lijden moet. Maer als ick aensach die deucht En edelheyt van haer, Soo vverde ick seer verheucht, En bracht in't openbaer, Haer manier, en bestier, Haer manier ende haer deucht VVracht in mijn veel vreucht. Och mocht ick met lusten vry VVesen u Herder teer, Dan soo soud ick hoeden bly V schapen met veel eer, In een vvey, en valey, In een vvey die staet seer groen Soud ick mijn gaen spoen. Daer soud ickse voeden vvel Na u believen reyn, En ick soud mijn spoeden snel Tot u vee in't gemeyn, En ick sou, edel vrou, En ick soude dan seer eel V vee maken veel. Daerom mijn Princes doch jont, Te vvesen u dienaer, Soo sal ick in corten stondt Onse schapen te gaer Hoeden bly, int vvoudt vry, Hoeden bly voor ons Godin, Tot onser ghevvin. 