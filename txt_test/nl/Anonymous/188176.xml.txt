 O Kerstnacht, een der langste nachten, Des Hemels licht breekt door met krachten Recht midden in de duisterheid; De glans der starren in den donkren Verbaast de herders door zijn flonkren, Als hun de vreê wordt aangezeîd. Der Englen stem meldt hun den vrede, Des Hemels licht wijst hun de stede, Waar God als mensch ter neder ligt; In eenen stal bij runderbeesten, Was voor d' Alhoogen, d' Allermeesten, Op 't hooi een ligplaats aangericht. Gedoekt, in hooi, in dorren kaffe, Ligt daar een Kindtjen, dat de straffe Der zonden van het heel geslacht Op zijne schoudren eens zal dragen, En door zijn pijnen onze plagen Zal keeren, tot het is volbracht. Hij zal voor ons den dood gaan sterven, Opdat wij zijner glorie erven En blij verrijzen gaan met Hem! Hij roept ons in zijn Hemelhoven: O laat ons dan zijn liefde loven En prijzen God met hart en stem! O lieflijk Kind en God te gader, Één met den Heilgen Geest en Vader Die was, die is, die wezen zal; Van wien, in wien, door wien wij leven - Wil ons toch die genade geven Dat wij u kennen, Een en Al! 