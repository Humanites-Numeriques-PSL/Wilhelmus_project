 Trueren alle die willen. Mijn trueren is ghedaen Ick heb van Iesum mijnen lieue Soo goeden troost ontfaen. Hij was verbolgen seere Godt danck tis al ghedaen Hij wil met grooter eere Ons arme sondaeren ontfaen. Wij louen sijnen name Om al dat groote goet Het is ons seer bequaeme Dat hij ons altijt doet. Maer dat hij noch doen sal Dat wert dat beste deel Dat is ons een goet geual Hij wert onse al geheel. Nae deser tijt gegheuen In eewigher sekerheyt Daer toe dat eewich leuen Dat heeft hij selue geseyt. 