 Neen, 't lust my langer niet te zugten, Filis: erken mijn teed're min, Of ly dat ik u ga ontvlugten En stel dit vryen uit mijn zin. Want eindeloos de minnesmart te dragen, Zoo vol van liefdens als lijdens gevaar, Ag Filis, ag, die wreede minneplagen Zijn voor een hart als het mijne te zwaar. Kan mijn Gezelschap u behagen, En vlied mijn dienst uw geest en zin: Denk eens wat smart ik heb te dragen Als ik u smeek om weder min! Een enkel kusje kan my niet genesen, Geen koele omhelzing heelt mijne wond. Neen Filis, neen, dat moet iets anders wezen Eer gy mijn minziek hart maakt gezont. Dus hopeloos my te verquijnen En nimmer lessing voor mijn brand - Die gy zoo ligt kunt doen verdwijnen - Te ontvangen van uw hart en hand, Dat zou my, Filis, langer niet gelijken: Bemin my weerom, Of zeg my plat af. Wilt gy mijn Liefde, ik sal u nooyt bezwijken, Maar zonder gunst valt uw min my te straf. 