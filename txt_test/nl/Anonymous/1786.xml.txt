 HOort menschen hier gheseten Int borgoensche crijt die vromelijc drincken en en eeten en bedreuen iolijt Om dat ons Keyser nv wort benijt Ende so vromelic strijt dies zijn wy verblijt Wi dancken al tsamen god gebenedijt Menich herteken was int benauwen Int borgoensche pleyn Om dat Gelder en Cleefsche landouwen En die Gulkenaers cleyn Spraken van onsen Keyser vileyn Ende seyden certeyn al tsamen ghemeyn dat hem die cabbeliauwen hadden in Een herte vernedert van gheeste In gods toe verlaet Niewers hem en maect de meeste Wert verheuen iaet Maer die hem verheft hoort menschelijc saet Wert vernedert quaet het blijct aent misdaet Vraget Willem van Guilic die geuangen gaet Die coeruoorsters spraken te rade Aen ons Keyserlijck graen Oft hy Willem niet in genade Soude willen ontfaen Ons Keyser en wilde aen sulc vermaen gheen hant aen slaen hi wilde weten saen Waer om dat hy den Arent was af gegaen Die coeruoorsters elck ander in stade Gingen Willem beuroen Ende spraken eert is te spade Hoort hier Cleuenaer coen trec in Keysers handen op dit saisoen In der velden groen als geuangen baroen En op diet v rieden wilt v ontschult doen Nv en sal prophecie niet liegen Hoort al hier naer Alle loosheyt en bedrieghen Wert nv openbaer Tis so misselic wiet berocket heeft En dus heeft gesneeft vry lelie nv beeft Wi dancken god dat onsen Keyser noch leeft Gelder Cleef en Guylic die landen Recht vry ongespaert Begeren onder ons Keysers handen Te sijne bewaert Wilde hyse ontfangen als Keyser vermaert Si zijn vol vaert nae den vroemen libaert Hi wilse met brabant hollant hebben gepaert O princelijc prince verheuen Karolus coragieus Van ws gelijcken en was noit ghescreuen Noch soe victorieus Het buycht al voor ons keyser valiant Doer gods crachtige hant den Torcxen tirant wilt god ons keiser sal besitten sijn lant 