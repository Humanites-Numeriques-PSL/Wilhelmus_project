 Hij die meisjes vrijen wil, Mag dat eerst wel leeren; Want elk wieltje heeft zijn spil, Elke vink zijn veÃªren. Hoort dan, vrienden, naar mijn' zang, 't Zij dan kort of het zij lang: Want ik zing het A B C, 't A B C der Liefde. 't A B C is ieders zaak, Wil hij leeren lezen; Zoo wordt zonder tegenspraak, Overal bewezen; Wil men bij het schoon geslacht, Wel gezien zijn en geacht, Men verstaan moet 't A B C 't A B C der Liefde. Zal een stugge houten Klaas Ooit een vrouw bekoren? Hij zij knecht of hij zij baas, Men zal hem niet hooren. Ieder meisje zeit vast neen, Ik begeer 'er niet zoo een; Leer nog eerst wat A B C 't A B C der Liefde. Zal een wreevle stuursche kop, Wel in 't minnen slagen? Neen! hij krijgt het zeil niet op, Hij kan niet behagen. Neen! zoo 'n man bekoort geen vrouw, Hij zij anders goed en trouw, Hij leere ook nog A B C Op het school der Liefde. Kan Jan hen of treuzelaar Op een meisje hopen, 't Zij hij knippe met de schaar, Of kan beursjes knoopen? Neen! voorwaar! dat 's ook geen man, Die een vrouw behagen kan, Hij leere ook nog eerst op 't school 't A B C der Liefde. Zou een man, die niet meer weet, Dan zich wel te kleeden, Die aan kapsel of aan kleed Uren kan besteden, Wel de man zijn, die behaagt Aan een lieve zoete maagd? Neen hij tracht ook eerst op 't school 't A B C te leeren, Maar wie is dan hier de man, Die hier wel zal slagen? - Hij is 't, die vermijden kan, Al wat kan mishagen. Hij die openhartig, trouw, Wil bekennen aan een vrouw, Dat hij van haar leeren wil 't A B C der Liefde. 