 Staak, ô waereld, 't angstig, zuchten: Uw gelukstaat word hersteld; Uw aartsvyand moet nu vluchten. De Geboorte van den Held, Die zyn macht hem zal ontwringen, Word geboodschapt : eene Maagd (Gy moogt Gode een danklied Zingen) Heeft daar toe zyn oog behaagd. Aan Maria, de uitverkooren, Bragt een Boo van daag de maar, Dat uit haar zou zyn gebooren, 's Waerelds Heer en Zegenaar. Zy, de pronk van deugd en zeden. Zal, (dit spelt hy haar) Gods Zoon, In haar' kuischen schoot en leden, Dra ontvangen van zyn' Troon. Gy, van de eerstling aller zonden, Door zyn schikking, voorbewaard, Hebt by Hem genaê gevonden, Uit uw' schoot word hy gebaard, Gy, ô zuivre! wil niet vreezen, Zult (zegt de Engel) door de kracht Van zyn' Geest eens Moeder weezen, Vol van troost voor 't aardsch geslacht. 'k Heb zyn' wil (dat hy gebiede) Nu uit uwen mond gehoord, Zei Maria, het geschiede Aan zyn Dienstmaagd naar uw woord. Zoo neemt de een'ge van den Vader Uit dees Maagd de Menschheid aan, Komt in't sterflyk vleesch ons nader, Om ons van den vloek te ontslaan. Toren van yvoor, met glanssen Van de Godheid zelv' vervuld! Gouden huis, vol eerekranssen, Die gy eeuwig draagen zult! Ark van 't heilverbond des Heeren! Troost en heul in ramp en druk! Leer ons, steeds ons heil begeeren. Help ons tot het grootst geluk. 