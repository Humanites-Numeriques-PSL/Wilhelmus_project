 RIick god hoe is mijn boelken dus wilt So menich alsmen inden weghe vint. Wee mi die grote ellende Doen mijn boel die liefste was Doen moeste ic van haer scheiden Dat wout is breedt die liefde is groot. dat ic dit homoet lijden moet. Des wil mijn ionge herte breken Die minnen boel ghestolen heeft Dat wil ic noch eens wreken Mi rout so seer haer ghelu ghecrult hayr Ende dat haer god in duechden spaer Si is so wel gestallet Ic en weet in alle den lande geen Die mi so wel beuallet. Nv ghi schoon lief wilt tot mi keeren Ende wilt ghi mi v vrientschap gheuen Een troostelick woort toespreken Vwen oorlof is mi so bitteren cruyt Des wil mijn herteken breken Mijn boel is alder eeren waert Si heeft al dat haer herteken begeert Dat wil ic haer wel gonnen Al heeft si mijn hert so seer beswaert Ic hope ic salt verwinnen Die ons dit liedeken eerstwerf sanck Een vroom lantsknecht was sinen naem. Hi heuet so wel ghesonghen Hi heuet van sinen schoonen boel ghedicht God scheynde der nijders tonghen 