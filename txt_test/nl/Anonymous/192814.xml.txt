 AAnbiddelyke God en Vader, Die my van alle euwigheit Hebt voorgebragt, Ã´ bron en ader De Heilige Drieenigheit! Zie hier ben ik, hier is u Zone Op uwen wenk en wil, bereit Om u betaam'lyk te doen tone U gunst en Algenoegzaamheit. Laat dog den mens niet nederdalen Voor euwiglyk in 't nare graf; Ik zal een vol rantzoen betalen, En wenden hem de straffen af. U eis, u voorstel is zo billig En zo een God betaam'lyk woort: Ik stel my zelven straks gewillig: Myn oren hebt gy my doorboort. U wet is in myn ingewanden, En die te doen is al myn lust, De mensen lieft doet my ontbranden En geeft m'een rusteloze rust. Ik moet, Ik wil, Ik zal my zetten Tot heilant en tot middelaar Ik zal de slangenkop verpletten En rukken 't myn' uit helsgevaar. Ik zal my met het vlees bekleden En komen in gering gelaat, Ik zal alleen de wynpers treden Van uwen toorn en zonden haat. Ik weiger niet de doot te lyden En alle ramp en ziel gequel, Als ik 'er vele kan bevryden Die ik tot myn bezitting stel. 'k Zal haar u raatslag openbaren En wyzen 't pat ter zaligheit, Ik zal haar door myn Geest bewaren, En geven 't lot der euwigheit. Ik zal als Heer en Opperkoning Haar sturen door myn heilig woort, En brengen, Vader, in u woning, Die na myn regt en wetten hoort. 