 Nv bidden wy den heyligen Geest, In den rechten gloven aldermeest, Dat hy ons behoede, aen onseren ende, Als wy heen varen wt desen ellende, Kyrie eleison. Verlicht doch ons o eewigh licht, Geeft dat also van ons geschiet, Godt sy gevallich door Iesum Christum, Die ons maect heylich door sijn Priesterdom. Kyrie eleison. O heylighste iefd en goedigheyt, Door u genaed ons hert bereydt, Dat wy onseren naesten, Christelijck lieven, End in uwen vreden eewich blijven. Kyrie eleison. O hoochster Trooster en waren Godt, Helpt ons getrouwlijck in aller noot, Maeckt reyn ons leven, schenckt ons u gaven, Laet ons niet wijcken vant rechte geloove. Kyrie eleison. 