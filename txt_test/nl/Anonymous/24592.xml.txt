 Ic hebben die werlt soe lange gedient dat rouwet my also seere die cierheit wil ic laten of Ende kieren my tot onsen lieuen heren Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Syn ontfermherticheit die is soe groet Ic haepe hy en sal my nyet versmaeden Tot synre schoelen wil ic gaen ende bidden hem omme genaden Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Doe ic in die schoele quam die schoele der godliker mynnen die lexsen die waeren my onbecant dat deden myne werlike synen Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Die eerste lexsen dien ic daer vant Dat was ic solde steruen leeren Ende laeten die creiatueren of ende kieren my tot onsen lieuen heren Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Sie toegen my alle myne cleeder wt sie deden my myn haer of snyden Sye toegen my an ene mantele die was grau sie leerden my die oerden getyden Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Hoe my doe toe moede was dat een sal ic nyemant claegen Dan ihesus die inden hoege hemel wont die salt my helpen dragen Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Dien dage die worden my alsoe lanck des nachtes en konde ic nyet geslaepen Ic dachte soe dicke in mynen doemen syne hoe icket solde gemaeken Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Als ic auerdachte in mynen moet dat ic die werlt hadde gelaten Soe verblyde ic my van herten alsoe Ic verwroude my bauen maete Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Sueter wyn en dranc ic nyet wt nappen noch wt glaesen Als wt ihesus ouer roeter mont daer mach men vroude wt haelen Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Hadden hadden bedriechlicke werlt Ende ic moet nv van v scheyden soe mach ic altoes blyde syn na deser corter ellende Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren Belges v nyet vri edel conyncgyne dat ic v soe luttel mynne ic drage v op myn lyf ende oec myn ziele Ende daer toe myne vyf syn Myn haepe ende myn troest ende alle myn toeuoerlaet Dat steet an god myne heren Hoe geerne wolde ic hem wesen onder daen tot synre ewyger eren 