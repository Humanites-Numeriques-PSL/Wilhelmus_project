 Laatsmaal kwam een oude pruik, Met een bril voor de oogen, Die heeft mij van 't, wijngebruik Heel wat voorgelogen. ‘Bokken,’ zei hij: ‘en geen wijn, ‘Zijn 't, die u geleerd doen zijn. 't Drinken maakt den mensch maar stom, 't Hindert in 't studeren, ‘'t Zal uit pallas heiligdom Eeuwiglijk u weren; Boeken, boeken, en geen wijn, Zijn 't die u geleerd doen zijn.’ Maar ik zei: ‘dat hebt ge mis, ‘O! gij oude muffert; Gij dronkt nooit geen wijn gewis, Gij onnooz'le suffert; 't Is alleen 't gebruik van wijn, Dat geleerd en wijs doet zijn. Lees maar eens anakreon, 't Zal u wel vermaken; Denk eens, wat hij niet al kon: Grieksche verzen maken; En dat ging dan ruim zoo goed, Als gij 't ooit in 't Hollands doet. Dat was wat een and're vent, Als gij met uw boeken; Wijsheid was hij steeds gewend In den wijn te zoeken; Drinkt maar,’ zegt hij: ‘drinkt maar wijn, Dan zult gij verstandig zijn.’ De aarde drinkt, en zon en maan, En al wat leeft moet drinken; En ik zou daar nuchter staan? Niet eens helder klinken? Neen mijn Vrienden, neen, o neen? Dra was dan mijn leven heen. Vrienden! water maakt maar stem, Leert dit van de visschen; Maar met wijn keert dit zich om, Zeker 't kan niet missen; Drinkt maar, zegt hij: drinkt maar wijn, Dan zult gij welsprekend zijn. 