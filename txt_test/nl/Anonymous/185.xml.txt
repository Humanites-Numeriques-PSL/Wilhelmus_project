 O clagen een paer // En suchten swaer Met groter vaer // Mijn harte doorboren Mijn Lief eerbaer, Dien ick voorwaer, Bouen gout seer claer Had wtvercoren, Valt mijn rebel, O Venus fel // V wreet op stel, doet mijn gequel Door dit bevel // blijf ick verlooren. Der minnen cracht, Met groter macht Compt mijn onsacht // Seer fel bestrijen Al mijn ghedacht // Dach ende Nacht, Heeft zy voorpacht // Tot allen tijen, Sy is cortuees // Lustich en prues, Seer Amoreus // En gratieus, Haer wesen heus // mijn Hart verblijen. Haer ionge ieucht // Noyt meer ver vreucht Sietmen in deucht // Lieflick floreren t'Welck mijn verhuecht, met soet geneucht En tHarte veucht // Om haer te eeren, In swerlts troon // Spant zy die croon Wel duysent doon // Crijch ick te loon Sal ick die schoon // moeten ontberen. Sal ick met schant // Des diamant, Seer triumphant // Nu moeten laten Venus playsant // Goddin vailgiant Der minnen brant // mach ick wel haten. Sy is certeyn // die Liefste greyn, Dit mijn alleyn // Verheucht ghemeyn O vrouwelic greyn // Coemt mi te baten. Princesse fiet // Soet van manier, Al mijn dangier // Doet ghy wech stake V soet bestier // Vrouwelick rosier Der minnen vier, Int hart doet blaecken Met v eenpaer // Schoon Lief eerbaer Hoop ick voorwaer // Sonder beswaer, Mijn leuen claer, Teynde te maken. 