 LOoft Godt den Heer, hem heerlic sing Want Godt Loven, t'is costlijc ding, Seer schoon ist hem Loff singhen. JErusalem Op bouwt de HEEr, En die verjaechd' Israels veer Sal hy weer tsamen bringhen. Hy maeckt ghesondt end heelet fijn. Die Eens ghebroken Herten zijn, Verbindt hun hare Wonden. Hy weet der Sterren groot ghetal, End hy noemt die met Namen al, Syn hem bekandt all' sonden. Heel groot is onsen Godt gheacht, Wtnemend' groot is syne Macht, Syn Wijsheydt niet om gronden. Hy Rechter op die Elenden, Maer stoot ter Aerd' die Pralenden Die Godloos syn bevonden. Singt Godes Loff met soeten Thoon, Die een om d'Ander fraey en schoon Loff singt hem t'Allen Tijde, Met Harpen Dancket onsen Godt, Die daer den HEmel sonder spot Bedeckt met Wolcken wijde. Ter rechter Tijdt hy Regen gheeft, De Aerd' hy ons bereydet heeft, Laet wassen t'Gras op Berghen, Den Vee syn Voeder gheeft hy mee, Den Raven hem Aenroepende, Gheen Voghel sorcht voor Merghen. Gheen Lust aen stercke Rossen heeft Noch yemants Beenen die daer Leeft, Al zijn sy fraey van Crachten. Maer goet Behaghen heeft de HEEr Aen die hem Vreesen altijdt meer, End op syn Goetheyt wachten. JErusalem den Heer hooch Prijst, End Zyon dijn Godt Loff bewijst, Hy sterckt dijn Poorten goedich Met Grendelen, en seghent daer Dijn Kinderen in Allegaer, Van alles Overvloedich. Hy gheeft dijn Landes Palen Vree, End met den besten Taruwe, Versaedt hy dy van boven. Hy seyndt zijn Reden opt Aertrijck, Syn Woort moet loopen snellichlijck, Dies Danckt hem end wilt Loven. Hy gheeft (ghelijck als die Wolle Wit ende schoon) op Aerden Snee, Hy stroyt den Rijm oock reyne Als Asschen over alle t Landt, Syn Hagel worpt hy oock becant Als Brocken groot en Cleyne. Wie is so Cloeck end Onverfloudt Die blijven can voor syne Koud' Maer als eens spreeckt de HEEre, So smeltet al en haest verswindt, Als hy laet waeyen synen Windt So doyt het op ras seere. Syn woort dat lees by Jacob wel Syn recht end Ordeel Israel Al tsaem door synen Name, Den Heyden maeckt hijt so niet Condt, Noch hy en laet haer syn Verbondt Niet weten so al tsame. Loff, Eer en Prijs met soeten Thoon, Singt d'een om d'ander hem wel schoon Loffsinge steedts onsen Heere Met Harpen ende Psalmen Jent, Die alle Dinck so Excellent, End ons te goed' Regiere. 