 Komt, knielen wij voor Jezus zamen, Met vrolijk uitzigt op ons lot! Het is volbragt, volbragt, ja, Amen! Het is voor ons volbragt bij God. Het groote werk, dat Hij aanvaardde, Al d'eeuwen door met smart verwacht, Dat is volbragt. Juich hemel, aarde! Juicht zondaars! 't is voor u volbragt. Gij Jezus! hebt den last gedragen, Dien zond' en schuld te dragen gaf, God zag uw werk met welbehagen, En wendt van ons zijn straffen af: Wij schuldig, snood, van God verdreven, Wij bleven ver van Eden staan, Maar 't kruis werd ons de boom van 't leven, Dien wees uw Vader zelf ons aan. Wat d' oude godspraak deed verwachten, Wat ooit Gods regt gevorderd had, Hebt Gij volbragt met al uw krachten, Volbragt op 't moeilijk lijdenspad; Geen vlek, geen' mistred zagen d' oogen Der vlekkelooze Majesteit, En 't vonnis, dat ons zal verhoogen, Is d' uitspraak der regtvaardigheid. Gods heiligheid, op aard verdonkerd Door Adams diep ontaard geslacht, Daagt op met nieuwen glans, en flonkert Bij 't heilrijk woord 'Het is volbragt!' Men hoort den Seraf lof betalen Aan uw verheven menschendeugd, Ja, van Uw menschheid schijnen stralen, Waar in de Godheid zich verheugt. Wij willen needrig Gode leven, U volgen, waar Gij ons geleidt, Ons U geheel ten offer geven Met nooit volbragte dankbaarheid. Getrouwe Leidsman! sla ons gade, Voleinder! laat, door uwe kracht, Het heerlijk werk van Gods genade In ons ook eenmaal zijn volbragt. 