 ô Geest der waarheid! Godlyk licht! Die op d'Apostlen nederdaalde, Voor wien de nacht der dwaaling zwigt, ô Dat uw licht ook my bestraalde! Leer my myn' Jesus zo 't behoort, Regt kennen, eeren en beminnen; Zyn voorschrift en genadewoord, Brengt my gestaag myn' pligt te binnen. ô Dat zyn liefde meer en meer, Myn hart vervuil', my zo doe werken, Dat elk de kracht van zyne leer, In al myn daaden kan bemerken. 't Geloof, dat op zyn' zoendood rust, Zy eeniglyk myn zielsvertrouwen; Dit zy myn troost, myn hoogste lust, De rots waar op ik vast kan bouwen. Geef, dat de hoop daar door verwekt, Die over al het aardsche lyden, Ja, over dood en graf zich strekt, My moog' van 's waerelds lust bevryden. Uw vrede woon' steeds in myn hart, In weêrwil van all' angst en plaagen, Van haat en nyd, ellende of smart, Die ik op de aard' zal moeten draagen. Schenk aan myn' geest getuigenis, Dat hy door Jesus lyden, sterven, Gods waardig kind geworden is; En in hem 't eeuwig heil zal erven. ô Mogte uw godlyk liefdevuur Een' liefdegloed in my ontsteeken, Waar door myn zondige natuur Gezuiverd wierd' van haar gebreken! Zo ga ik, door uw' geest geleid, Den zeek'ren weg tot beter leven; Om, in een eindlooze eeuwigheid, Met de Englenrei U de eer te geeven. 