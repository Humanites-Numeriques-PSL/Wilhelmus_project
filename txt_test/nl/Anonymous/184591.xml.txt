 Wat hoord men keelen zingen met geschal, Wat ziet men nu al Menschen by malkander Daar d’een wat weet verteld het straks een ander, Een breeden tyding is ‘er over al. Een nieuwen Koning is ‘er wederom, In Engeland tot rust en vree van nooden, Hoewel dat zy haar Koning eerst-maal dooden Tot wel-vaard van ’t gemeene Christendom. Ziet hoe ’t Fortuyn ziet hoe Godts zegen daald, Ziet hoe het gaat met Engelandsche Kroone, Van ’s Konings-bloed zo leeft ‘er nog een Zoone, Waar op de Zon met held’re straalen straald. Ziet hoe hy loopt als Balling agter ’t Land, En dikmaal is in perykel van zijn leven, Ia moet zeer verr’ uyt Vriend en Maagschap zweven, Is ’t voor een Konings-kind geen groote schand? Godt die de zijne altijd wel bewaard, En heeft dees Zoon niet gantsch willen verpletten, Maar op den Stoel van zijnen Vader zetten, Daar toe zo heeft de Heere hem gespaard. Dit ziet men klaar alzo het is geschied, Dat Engeland den Stuart nu begeeren, Op dat hy over haar zoude Regeeren, Komt Stuart komt, zy wenschen anders niet. Ziet Engeland met een zeer groote Vloot, Komt Holland na tot aan de naaste palen, Waar mee zy haaren Koning Stuart halen Een yder hem veel Vreed’ en Zegen bood. Door ’s Konings hand en Godes Zegen rijk: Zijn der zeer veel van haar kwalen genezen, Is zo een Koning niet wel waard geprezen? Stuart, Stuart, wie zag oyt uws gelijk. Met groot Triumph zo scheyd sy uyt Holland, Het grof Kanon dat hoord men alzints Dond’ren, Duyzend Adieu, is ’t niet om te verwond’ren? Wenscht yder hem, ja zelfs zijn Dood-vyand. O Engeland dankt Godt dat hy u brengt! Een Herder goed en eenen Kudden-hoeder, Een Konings-kind, en eenen Kerken-voeder, Looft Godt dat hy u zo een Koning schenkt. 