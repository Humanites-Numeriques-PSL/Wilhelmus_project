 Alcips genucht Doet hem 't soete minne, Van sijn Herdrinne Doe hem die vlucht Van Cupids pijlen, Int hert geraeckt, En inder ylen In liefde blaeckt, En gaet verliesen Door soete min Sijn eerst verkiesen, Om een Herderin. Zijn blatent vee Dat nu grasich spartelt En vreuchdich dartelt Om s'heylluck mee Alcips gedachten, Na 't vee niet haeckt: Maer duystre nachten Zijn siel vermaeckt, Mits sy gaet dencke Hoe dat hy tot min, Het hert sal sencke Van sijn Herderin. Dies sietmen ham Haer nimmer verlaten: Maer met haer praeten Een liever stem, Gunt doch mijn minne, Ach Galathe! En van u sinne t'Hart hartje mee, Oft aers mijn leven: Lief door u wordt Zielloos gedreven, En ter aerden stort. 