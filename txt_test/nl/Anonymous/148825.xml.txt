 Knielt, Christnen! voor uw' Redder neêr, Geeft aan den grooten lijder eer, Wien Englen zelfs hun' lofzang wijden; Hoe diep Hij ook vernederd zij, Geen Engel was zoo groot als Hij, Te midden van zijn gruwzaamst lijden. O Jezus! groot, waar 't oog hier staart, Gij spreekt, zoo spreekt geen mond op aard. Gij zwijgt, uw zwijgen velt de snoodheid; Uw grootheid rijst bij spot en hoon, Uw kruis strekt U ten glorietroon, Hier is veel meer, dan menschen grootheid. Gij strijdt, zoo als geen mensch ooit streed, Gij lijdt, zoo als geen mensch ooit leed, Niets deed U ooit uw zielrust derven; Gij kent, Gij voelt en kiest uw lot, Gij sterft, en wie U ook bespott', Gij redt een wereld in uw sterven. Kniel, aarde! kniel voor Jezus neêr, Geef, hemel! geef Hem eeuwig' eer, Hij, Hij moet aller lof ontvangen: Maar gij, o mensch! aanbid in 't stof, Wijd uwen Redder al uw' lof, Zijn grootheid eeuwig uw gezangen. 