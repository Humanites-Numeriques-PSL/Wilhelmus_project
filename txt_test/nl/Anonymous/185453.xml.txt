 Wanneer een tederminnend paar, Door zuivre min gedreven, Zich naar 't geheiligd echtaltaar Eendragtig heeft begeven, Dan heet men bruid en bruidegom, Gulhartig, na hun trouwen, Als echte lieden wellekom, Bij 't vrolijk bruiloft houên. Uw vrienden, hier bijéén vergaerd, Ten feestdisch aangezeten, Die, nu gij zijt naar wensch gepaard, Thans man en vrouw u heten, Verblijd om 't heil dat gij geniet; Bij 't vieren van uw trouwen, Volbrengen met een vrolijk lied Hunn' pligt bij 't bruiloft houên. Ontvangt uit uwer vrienden mond De opregtste zegenwenschen. Wordt door dit heuglijk trouwverbond De heilrijkste aller menschen. ô! Dat ge als dezen blijden dag Uw leven moogt beschouwen, En, zoo ons wenschen iets vermag, Ge altoos moogt bruiloft houên! Wij weten, ijdle woordenpraal Kan geenszins u bekoren; 't Behaagt u gulle en ronde taal Uit onzen mond te hooren, Op schoone woorden kan men toch Doorgaans niet veel betrouwen: Hier kunnen logens en bedrog Bij u geen bruiloft houên. Deez' dag zien wij den vriendschapsband Aan de echtboei vastgeklonken. Welaan, de glazen tot den rand Met feestwijn volgeschonken; Geheiligd, ja, is deze wijn Aan vriendschap en vertrouwen, Die beiden ziel en leven zijn Van 't vrolijk bruiloft houên. Komt, nu de glazen aangevat, En juichend opgeheven: Lang moet, van ieder hooggeschat, Dit paar gelukkig leven! Op onze vriendschap, waarde twee! Kunt gij bestendig bouwen; En als een onzer trouwt, komt meê Bij ons dan bruiloft houên: 