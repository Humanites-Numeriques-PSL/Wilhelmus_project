 't Blij hoezee wordt aangeheven, Dav'rend rolle 't langs het strand, Goed en bloed en 't lieve leven, Wijden wij aan 't vaderland; Laat het klinken langs de baren, Heil zij Vaderland en Vorst, Spat ons 't zeeschuim in de haren, Hollandsch hart gloeit in de borst. Dapp're zonen van de zee! Zingt uw zangen onder 't varen, Alle braven zingen meê. Onze broeders dragen 't wapen, Staven Hollands oud gezag, Wij zijn voor de zee geschapen, En beschermen onze vlag; Wordt aan wal het staal geslepen, Dat geweld en list weerstaat, 't Is de donder onzer schepen, Die in 't hart der boozen slaat; Dapp're zonen van de zee! Stout de lonten aangegrepen, Alle braven strijden meê. Aan de oevers van de Schelde, Werd een dure tol volbragt, Gij, Van Speyk! deedt Holland gelden, Trots een schandlijke overmagt; Heerlijk deed de kreet zich hooren, ‘Liever aan den dood ten buit, ‘Dan en vlag en eer verloren, En gij staakt den brand in 't kruid. Dapp're zonen van de zee! Is ons ook dit lot beschoren, Alle braven sterven meê Ja, bij God! dit zweeren we allen, Hoe 't verraad zijn vonden plooit, Strijdend mogen we eenmaal vallen, Vlaggen strijken doen wij nooit. Laat het klinken langs de baren, Voor een later landgenoot, Dat er eenmaal zeelien waren, Die niet vreesden voor den dood; Dapp're zonen van de zee! Zingt een Hollandsch lied bij 't varen, Alle braven zingen meê. 