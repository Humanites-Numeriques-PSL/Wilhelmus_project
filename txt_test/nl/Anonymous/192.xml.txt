 Schoon lief ghi sijt mijn troost alleyne Vercoren bouen al // Vercoren bouen al Ghy spijst Lijf ende Ziel ghemeyne, Hier in dit aertsche dal // Hier in dit aertsche dal Des nyders geschal, met haer lose treken, Sy beletten my mijn lief te spreken sy beletten my mijn lief te spreecken, Dwelck ick my wel beclaghen sal. Schoon Lief wat sout my mogen baten Ter werelt menich pont // Ter werelt menich pont En ick v dan sou moghen laten, So waer ick gans deurwont, So waer ick gans deurwont, In v liefs roder mont, en is noyt bedroch beuonden // Dwelck ick v liefken wil oorconden // Dwelck ick v liefken wil oorconden // Want ghy schoon lief die alderliefste zijt. 