 't Is vergeefs met redenstrijd En verwijt Voor en tegen trouw te spreken, Nademaal dat dat geding Door geen reden onderling Ooit kan werden vergeleken. 't Huwlijk word by elk ge-eerd En begeerd, Self de redenloose dieren, Hoe verwoed en wreed van aard, Siet men nogtans steeds gepaard Het gesellig huwelijk vieren. Vryheid is vol vreugd en soet, Want sy doet Elk na haar besitting haken; Sy bekoort een yder hert, Want waar sy gevonden werd Kan men waar genoegen smaken. Maar al wat de sinnen streeld, Haast verveeld Door 't langduerige genieten; Ook is 't aldersoetste soet Vaak doormengd met bitter roet, Dat ons alles doet verdrieten. Des de wyse Sokrates Dese les Heeft wel eertijds regt gegeven: Gy sult namaals met berouw Of beklagen uwe trouw, Of verwenschen 't eensaam leven. 