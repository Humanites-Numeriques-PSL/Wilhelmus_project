 WAt moet ick lijden, Op dese werelt niet? Kos mijn ziel van haer schyden, Soo waer ick uyt 't verdriet: Ach! wanneer sal dat eens sijn? Dat ick verliet dees aerdtsche plijn, Want ick nu ‘ben soo mu’ Hier te leven in gequyn. Ick, die soo wercke Om mijnen cost, en dan Genaemt te sijn noch vercken, Van mijnen droncken Man: Als hy comt met groot gedruys Wighle waghlen inden huys, 'tGeen hy vindt,, Pot oft Pindt,, Worpt naer my, oft naer het Kindt. Sau 'k my niet tergen? Dat hy loopt allen dagh Slabbacken in d'Herbergen, 'tGeen ick beweenen magh: En sijn dagh-huer die hy windt, Eer hy thuys comt is verslindt, En versmeert’ 't geen my deert Daerom greys ick my schier blindt. Quaem Godt hem haelen, Dat hy van hier cost sijn, Ick soude noch betaelen Uyt goeder hert den wyn. Ach Piryne mijn Gebuer, Saegh ick eens dees blijde uer 'tWaer my docht,, 't geen ick socht,, Dat my helpten uyt 't getruer. 