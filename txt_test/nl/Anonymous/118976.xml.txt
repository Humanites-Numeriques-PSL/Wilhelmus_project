 HOe lang, ô! oorzaak van myn Min, Die ziel en zin verwerd, Zult gy met zo een wreeden zin Nog pynigen myn hert En staag doen in de waagschaal zyn, Dan 't leven, dan de dood, Dan eens een troosteloozen pyn, Dan troosting in die nood. Uw heusheid heft myn zinnen op, Uw stuursheid strekt m' een plaag, Een lonkjen voerd my in den top, Uw barsheid weêr om laag, 't Coraal van u robyne Mond Maakt dat ik, keer op keer, Dan hulpe vind voor myne wond, Dan kwynende verteer. Zo staat my 't vrolyk leven niet, Nog ook het sterven vry En 't geen een ander leven ziet, Is dat ik stervend ley En lydende zo dikmaal sterf En tuszen beiden zweef En levende het leven derf En stervende nog leef. Wel aan dan, oorspronk van myn zin, Heel-plaister voor myn smert, Plaatst eens myn ongeveinsde Min In 't ongeveinsde hert, Red eens u Minnaar uit de nood En dempt zyn ongeneugd, Voor zo veel schetzen van de Dood, Door een volkomen vreugd. 