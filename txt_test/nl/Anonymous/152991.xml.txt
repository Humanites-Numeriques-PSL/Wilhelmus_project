 Gods Kerk op de aarde is thans verheugd, Zy weke haar kindren op tot vreugd; Zy looft den Heiland vroeg en spaê, Met haaren zang Alleluja. Want heden is 't die blyde dag, Dien David in den geest voorzag, Een Feestdag zonder wedergaê: Juicht Christnen! juicht. Alleluja. Dewyl Gods Zoon is opgestaan; Heft hem ter eere een danklied aan En zingt, al juichend', voor en na, Den vreugdezang Alleluja. De sterke Leeuw uit Juda's stam, Die, als een teder Offerlam, Het leeven liet op Golgotha, Herneemt het nu. Alleluja. Hy was om ops ter dood gebrag. Nu heeft hy zelf den dood ontkragt, En zegepraalende onze schaê Geheel hersteld. Alleluja. De Held van 't nieuw Verbond herleeft, Daar de aarde voor zyn aanschyn beeft, De grafbewaakers vliên weldra, Van angst en schrik. Alleluja. Verlaat, ô zondaar! 't zondegraf. En leg den ouden mensch nu af: Op dat uw ziel den dood ontgaa, En eindloos leeve. Alleluja, In eeuwigheid zy lof en eer Aan Jesus, onzen Opperheer! Wy danken hem voor zyn genaê Nu en altoos. Alleluja. 