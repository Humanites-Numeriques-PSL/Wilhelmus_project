 Maeckt jolijt, met vlijt, In desen tijt, ghevrijt, Sijn wy eenpaer, Subijt, nu rijt, Des Duyvels nijt, verfijt, Wort hy nu claer, Die maer is openbaer, Hy ghijt, uyt crijt, Al ist hem spijt, In desen nieuwen Iare. Sonder bleyn en greyn een kindeken cleyn, is pleyn Ons middelaer, Int gheweyn, alleyn Is hy die Fonteyn, Van den fleyn, gecomen ons naer, Loopt daer toe alle gaer ’T gheweyn is reyn Drinckt alle ghemeyn, In desen nieuwen Iaer. Een spruyt comt uyt, In zijn virtuyt Als cruyt, Iacobs staer Van tribuyt, omsluyt Hy ons ‘tbeduyt, Overluyt, der Engelen schaer Gheen aer, is ons leeraer Die Wet ruyt, besluyt Sijn teere huyt, In desen nieuwen Iaer. Ons prelaet, ons baet Ons Advocaet Ons raet, ons exempelaer Ontfaet, ons ghewaet Wt charitaet En gaet, na lijden swaer Ons daer, is hy voorwaer Ghehaet, versmaet O ons misdaet In desen nieuwen Iaer. Prins jent, bekent Wt ‘sHemelsch tent Gement, na ’t Cruys ontaer Gheschent, present Keel pacient Ghepent, stijf als een snaer Ons chaer, van lijden swaer Excellent, ghewent Gantsch innocent In desen nieuwen Iaer. 