 AEnhoort o Israel, mijn volck wtuercoren Want siet den dach der tribulatien, die is nv hier. Bereyt v snel, den strijt compt v te voren En vreest niet haer temptacien, sweert noch te vier Want siet v Heer, o Sion teer Sal v verstercken, op hem wilt mercken Zijn eewich woort, is een confoort In zijn oprechte klercken, o God toont v aenschijn O Heere wilt in ons wercken. Wie tot int ent volstandich blijft sal salich zijn Ureest niet ghy kleyne schaer, tis mijns vaders welbehaghen. Te gheuen v na desen tijt, zijn eewich rijck Seyt die fonteyne klaer, ghy sult hier weenen en klaghen Om mijnen naem veriaghen, wijt v al gelijck Want siet den knecht is niet met recht Bouen synen Heere, Dit is Gods leere Salomon vroet, ghetuycht seer soet. Ureest God gheeft hem de eere, blijft getrow op dit termijn Strijt vromelick o ghy teere wie tot int endt volstandich blijft sal salich zijn Princesse siet, daer alle tempeesten op vallen Ick wil dijn foudamenten schoon vercieren En versaecht v niet, dijn God is een vader van allen. Laet v den raedt van synen soon, bestieren Om ons misdaet, veracht versmaet Gheheel ghebroken, tis ons voorsproken Aent cruyce bloot, ghesmaeckt den doot Ghelijck een roose ontloken, neemt exempel fijn Die boosheyt laet onghewroken wie tot int endt volstandich blijft sal salich zijn 