 Ik min alleen myn Galathée, En zy mind my alleen, Wy leeven zaam in rust en vreê, Niets stoort onz' tederheên; 't Is waar, ons hutje is gering, Maar 't is ons meerder waard Dan een Paleis, van Goud gesticht, Ja al het Ryk der Aard'. Des ogtends, als het morgen-goud Zyn helder licht verspreid, Gaan wy te zaamen naar het Woud, Met onze Schaapjes blydt, Zy huppelen dan voor ons heen, En ik speel onderwyl Een deuntje op myn Herders-fluit, Hoe zoet is dan ons heil. En als den avond dan komt aan Verlaaten wy het dal, En leiden onze Schaapjes zaam Weer vreedzaam naar den Stal, Dan is myn Liefs haar grootst vermaak Om de geringe spys Te maaken naar myn beste smaak, Dus is onze levenswys. 