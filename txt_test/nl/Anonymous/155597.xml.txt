 AMaril mijn leven / Amaril mijn leven Heb ick, u ghegheven / heb ick u ghegheven, Voor u lieffelijcke jongh Die terstont mijn zieltje dwongh. O mijn Alderschoone Om by u te woone. Wat ist of ick u minne / wat ist: Ick sal u liefd' noyt winne / ick sal Ghy zijt die Alderschoonst' Maeght Die ons gantsche Hollandt draeght, Soo dat wie u eens maer siet Moet zijn onder u ghebiedt. Heb ick kleyne Weytjens / heb ick, En niet veel Geytjens / en niet. Ick heb weer een gherust ghemoedt Dat ons Harders leven doet, Sonder groote schatten Die al zijn voor de Matten. Al sout ghy mijn haten / al soudt: Ick sal u noyt verlaten / ick: Sonder u soo ben ick doot Mint my weer soo wort ick groot, Ick wensch niet meer te erven Als in u schoot te sterven. 