 Triomf! triomf! Immanuël Verrijst, de magt van dood en hel Moet voor zijn grootheid bukken: Lof, eer den held, die overwon, Die ons met God verzoenen kon, En aan den dood ontrukken! Triomf! triomf! Hij zegepraalt, De volle losprijs is betaald, De kwijtbrief afgegeven; Godspreekt van zijn' genadetroon: ''k Berust in 't offer van mijn' Zoon, Hij leeft, en gij zult leven.' Triomf! wij zien op 't moordveld neêr, Maar Jezus hangt aan 't kruis niet meer, Reeds is de dood verslonden: Daar, waar het zoekend oog Hem mist, Hangt, maar voor eeuwig uitgewischt, Het handschrift van de zonden. Triomf! triomf! op Golgotha Ontspringen stroomen van gena', Geen donder laat zich hooren; In 't suizen van een' zachten wind Spreekt God als vader tot zijn kind, Nu langer niet verloren. Triomf! de Heer is opgestaan, Wij kunnen vrolijk grafwaarts gaan, Zijn liefde zal ons wekken; Hij, d'eersteling in zijnen stand, Kan ons ten zeekren onderpand Van ons verrijsen strekken: Triomf! triomf! wat hier bezwijk', Eens zullen wij, aan Hem gelijk, Verklaard, onsterflijk wezen, Ja, opstaan, opstaan zal ons stof; Zingt, stervelingen! Jezus lof! Zijn naam blijft onvolprezen. 