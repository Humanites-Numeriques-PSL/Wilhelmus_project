 Wie roept ons, wie roept ons? De stem uit den tijd Van 't roemrijk verleden, Van hen, die toen streden, Van tachtig jaar strijd. Wie roept ons, wie roept ons? Een volk, dat nog lijdt, Het roept om bevrijding Het wacht op de tijding: ‘Sta op, het is tijd!’ Wie roept ons, wie roept ons? Een land nog in nood, Met zorg nog beladen, Het vraagt ons om daden, Komt, maakt het weer groot! Wie roept ons, wie roept ons? De stem van de trouw, Zij vraagt ons bewijzen Ons land moet herrijzen Met 't rood, wit en blauw! Wie roept ons, wie roept ons? De stem van 't verzet, Zij vraagt ons te geven Als 't moet, zelfs ons leven, Ons land moet gered! Wie roept ons, wie roept ons? De stem van den Heer, Hij geeft ons Zijn zegen, De vrijheid herkregen, ORANJE keert weer! 