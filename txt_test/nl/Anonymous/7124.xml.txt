 Maria schoon bloemken reijne Ghij sijt mijn toeuerlaet, Aen Iesum v kindeken cleyne Voor uwen dienaer gaet, En door sijn dierbaer bloet Dat hij ons int ghemeyne Al neme in sijn behoet. Maria Aarons gaerde Dit Godlijck bloemken droech Ghij waert alleen op aerde Daer God sijn ooghen op sloech Ghij waert voor Godt groot Dus wilt ons door v waerde Beschermen inder noot. Ghij zijt de gulden arcke Int oude testament Daer ick v door bemercke In deuchden excellent Ombeulect een spiegel claer Dies stelle ick my te wercke Tot uwen dienst int openbaer. Aent geerdeken sijdij besloten Mer dat vol bloemkens wies Met daw wert ghij beghoten Dats Gedeons edel vlies Dus reyct my nv v hant So en wort mijn ziele niet gesteken Al inder hellen brant. Ghij sijt die Godtlijcke stede Daer Iesus in heeft gherust Door v quam peys ende vrede Den twist wert doen ghesust Tusschen ons ende die Godtheit claer Dus wilt ons door v beden Beschermen voor misdaet. 