 ACh HEEr hoe langh v'geet ghy mijn, By nae tot aen den Eynde? End' waerom wilt ghy u Aenschijn Dus langh' doch van my weynden? Hoe langh' sal ick mijn selven raen, Mijn Siel met Ancxt moet syn belaen, End mijn hert vol elende? Hoe langhe sal mijn Vyandt syn Verhoocht, over my prachtich, Och Heer mijn Godt verhoort doch mijn Verlucht mijn Ooghen crachtich, Op dat ick niet ontslaep ter Doot, Mijn Vyandt hem niet Roem' so groot Dat hy my sy te machtich. So ick vertzaegh' in mijn verdriet, Van vreucht mijn Vyandt sou springhen Maer mijn Hoep is aen dijn Goetheyt, End' daer van wil ick singhen, Mijn Hert hem in dijn Hulp verbly, Met veel goets ghy begavet my, Dijn Weldaet ick bekenne. 