 Onsen Meyboom staet in’t groen: Tot een yeders lust, Siet hy groeyt, siet hy bloeyt, Met Christus dierbaer bloet Is hy besproet. Laet ons dese vruchten plucken Met ons herten vreught, Nieuwe jeucht, nieuwe vreucht Sullen sy geven soet, Naer ons ghemoet. Weest o sone Godts verheven Deyr u cruys ghegroet, Iesu soet, Iesu goet, Ghy zijt ons salicheydt Ons soeticheydt. Ghy zijt die vreucht uytghelesen, Die ons ‘tleven gheeft, Deur u leeft // al dat heeft Gheleghen in doodts noot Der sonden groot. Den sondaer hebt ghy ghenesen Deur u wonden swaer, O minnaer // u eenpaer, Moet loven het aerdtrijck En’t Hemelrijck. 