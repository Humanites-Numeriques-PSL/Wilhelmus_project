 O HEERE ghi sijt mijn Godt alleen Ghi maect my van alle mijn sonden reen Als ghi my ontfanckt in v ghenaden So en can my niemant gheschaden Godt Vader ghy sijt mijn toeuerlaet Door Jesum Christum mijn advocaet Die heeft my gantsch ghenesen. Sijnen naem moet sijn ghepresen. O GOD in v is alle macht Helpt my doch wt dit boose gheslacht Die v woort willen verdrucken En latet haer niet ghelucken Sy hebbent so vast in haren sin Haer valsch voornemen daer si steken in Daer wyllen sy by blijuen Om eendrachticheyt te verdrijuen. Uwen Gheest en laet van my niet scheen Tot allen duechden wilt my bereen Dat ick mach vast op v betrouwen Ten sal my niet berouwen Ghy sijt mijn troost die ick nv vaet En ghy gheeft my den besten raet Dat ick v woort sal bewaren Tspijt alle valsche scharen. O Heer v leer die is so schoon Die my leert kennen ws hemels troon Daer ick altijt nae moet haken Vwen Gheest doeghet my smaken Ghy spreeckt soo vrij, coemt al tot my Hooret mijn stemme, en blijft daer by Dus wil ick by v blijuen Al soumen my ontlijuen. Mijn vader spreect wt den hemel ydone Dit is mijnen beminden sone Hem suldy te recht aenhooren Soo suldy vruecht oorbooren Vanden deesem soo wilt u scheen Spreect Christus tot sijnen Apostelen gemeen Dit sijn der Papisten en seckten ghesellen Die ons arme Christenen altijt quellen. O Heere ghy sijt mijn helper goet Neemt my nv in v behoet My en mach niet miscomen Uwen gheest die sal my vromen U woort is mijnen hoochsten troost Van allen quaden, my snijdt en oost Leydt my in dijnen pade Want ick stae in dijn ghenade. Vwen gheest gheeft my die cracht Al wordick van dyuersche seckten veracht Als ick op v betrouwe Jck dan niet en verflouwe Op v betrout die siele mijn Helpt my doch Heere volstandich sijn Dat ick van v woort niet en wijcke Om al der weerelt rijcke Die weerelt is nv met sienden oogen blint Dat sy wilt wesen des Antechists kint Ghy woudtse salich maken Maer die doot dede sy v smaken V steruen was ons geen schaeyende doot Door uwe cracht, quaemt ghy wter noot Om al de weerelt te ghenesen Daer voor heeft sy v mispresen. Die v woort hebben ghenomen aen Die hebt ghijt laten wel verstaen Sy en laten haer niet verleyden Maer haer lustet te verbreyden Daer toe sijnse soo wel ghesint Vwen gheest heuet in haer herte gheprint Sy latent aen haer beclijuen En Christus den meester blijuen. Christus heeft ons sijn liefde geleert Maer veel valsche geesten verweert Doen nv die liefde vercouwen Met valsche leer die si wt spouwen Van twisten en maken si geen werck Sy willen wesen veel beter clerck Dan Paulus een vat wtuercoren O Wee die sulckx oorboren. Heer ter eeren v woort is dit gedicht Jck bidde v mijn God mijn hert verlicht Dat ick niet en versaghe Nv noch inden lesten daghe Wilt my dan heere bystant doen Dat ick mach hooren v soet Sermoen Coemt ghy ghebenedijden Dan sult ghy my recht verblijden. 