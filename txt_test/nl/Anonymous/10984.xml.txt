 Om een die ick beminne Soo treur ick menichwerven Sy staet in mijnen sinne, Nochtans moet ickse derven, My dunckt ick moet tbesterven, want het valt my te swaer, Nae haer heb ick verlanghen, Om te moghen ontfanghen Een troostelijck woordt maer. Daer is gheen cruydt ter Aerden Da my hier troost mach gheven, Noch dranck, hoe groot van waerden, Dan die Liefste verheven: Want sy oock staet gheschreven Alleen in s’hertsen boeck: Haer schoonheyt waert om loven Die alle t’goet gaet te boven Is den schat die ick soeck. Troylus noyt soo haeckte Nae Breseda in trouwen, Noch Paris die ontschaeckte Die bloem van alle Vrouwen, Soo ick nae myn ontfouwen Nae haer tot aller stont: Ist dat ick haer moet laten, Gheen cruydt en mach my baten, Ter doot blijf ik ghewont. Prince my dunckt warachtich Dat ick sou wesen salich, Want ick soude eendrachtich Sien haer lichaem Crystalich, Haer lippekens coralich Waren mijns hertsen boet, Om geen vreucht soud ick wenschen, want onder alle Menschen waer niemant soo ghegoet. 