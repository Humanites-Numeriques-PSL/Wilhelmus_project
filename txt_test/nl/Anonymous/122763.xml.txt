 Herinnert ge u, sprak laatst een oude krijger, Dien schoonen dag, dat Neêrlands heldental Euroops tiran, dien nooit verzaden tijger, Stortte in zijn vaart, en bragt ten wissen val? Hoe Nassau's telg ons wees het pad der glorie, Zijn heldenbloed ons werd ten vredeboô? Dien dag van roem voor Nederlands historie? Het is, het was de dag van Waterloo. Herinnert ge u, hoe, op de woeste baren, Het leeuwenkroost, door Ruiters schim geleid, Met Luipaard zaam, de slaafsche Christenscharen Van 't ijzeren juk des Islams heeft bevrijd? Slechts voor een poos in diepen nacht bedolven, Klonk weer op nieuw de glans onzes baniers, De zegepraal op het gebied der golven: Het is, het was de zege van Algiers. Herinnert ge u hoe in die hemelstreken, Waar zich verheft die trotsche Bato's stad, Een Sultan eens zijn woord dorst te verbreken, Dat hij weleer zoo duur bezworen had? Maar 't dappre kroost der edle Batavieren Verschijnt en heft alreeds den zegezang: Dien nieuwen roem voor Nederlands banieren Het is, het was de roem van Palembang. Herinnert ge u..., doch neen! ik voel 't, mijn toonen Zijn veel te zwak voor den verheven lof, Laat Barden vrij Vorst Willems deugden kroonen, Ik zink in 't niet voor zoo veel prijzens-stof; Ik stammel slechts mijn krijgs herinneringen, Dat edler lied mijn zwakke stem vervang', Zoo zal ons kroost nog eens de glorie zingen Van Waterloo, Algiers en Palembang. 