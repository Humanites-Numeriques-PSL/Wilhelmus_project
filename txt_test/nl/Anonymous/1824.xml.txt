 LEnten doet de Aerd’ ontluycken, Die de coude VVinter sluyt, Levert bloemen die soet ruycken, Deckt de Aerd’ met gras en cruyt; ’Tvogheltje singht overluyt, Maeckt sijn nestje in de vvay, Of aen tacken van het vvoudt, Daer het hem met vreucht onthoudt Om in vreen te broen sijn ey. Maer de VVinter comt op’t leste Vinnigh met haer nieuvve Iaer, En gheeft anders niet ten besten Dan koudt, haghel, vvinden swaer, Dat vvordt d’arme mensch ghevvaer Die niet vvel sit in de vvol, Noch versien van spijs en dranck, Als vvy zijn, dies Godt sy danck, Die ons gheeft de schueren vol. 