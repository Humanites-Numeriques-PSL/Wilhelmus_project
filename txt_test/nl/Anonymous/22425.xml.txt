 GHeeft ons vrede in desen tijt, O Heer noot is voorhanden: Den vyandt neempt hier gheen respijt, Om te brenghen tot schanden: Den name Christ, en stopt met list, Den rechten dienst des Heeren: Maer hout dien reyn, hier in dit pleyn, En wilt den vyant keeren. Gheeft oock den peys die wy syn quijt, Door onghelooue en boos leuen: Ghy biet ons aen u woort subijt/ Daer wy heel wederstreuen: Die salicheyt, door ons boosheyt, Met wille wy verdrijuen: Tis openbaer, in u woort waer, Tminste deel hier beclijuen. Den Gheest des vredens ons toesent, Die onse herten rouwe: En leyde ons sonden verblent, Tot Jhesum Christum ghetrouwe, Dat syn ghenade, schande en schade, En allen Krijch af keere: Int aertsche dal, van dit volck al, Tot dijn lof, Godt prijs ende eere. 