 Een salvo klinkt - de daad is slechts een kogel, En niemand weet wie hen begraven zal, - Tegen de eeuwigheid is het zoo weinig, Maar twee en zeventig is hun getal. Zij waren trotsch het Vaderland te dienen, - Wat is gevaar in hun vereend geval? - Hun liefde was hun schild ende betrouwen, Maar twee en zeventig is hun getal. Zij meenden, dat geen macht hun kon beletten, - De vrijheid van het land ging bovenal, - Er is zoo groote blijdschap in het offer...... Maar twee en zeventig is hun getal. Een salvo klinkt - hun taak vond geen genade, Doch wee dengeen, die hen vergeten zal, - Tegen de eeuwigheid zijn zij zoo weinig, - Maar twee en zeventig is hun getal. 