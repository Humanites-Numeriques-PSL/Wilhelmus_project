 De vreede roept ons dan aan boord, Waar Neêrlands wimpels zwieren; Zy doet naar vergelegen oord Het scheepsroer weêr bestieren. ô Zegenryke vreê! Gy voert van deeze reê Ons veilig langs de stroomen; Uw lieve hand Leid ons van land, Zal ons naar wensch doen komen Aan 't vruchtbaar Kaapsche strand. Komt, medgezellen! zyt verheugd, Laat ons eendragtig leven; Wy moeten, door een gulle vreugd, Elkaêr genoegen geven. Dat zorg, verdriet noch pyn, Hier reisgenoten zyn. Neen! Laat ons vrolyk zingen, En loven wy De koopvaardy, Een bron van zegeningen Der handel-maatschappy. Mogt zy, na zo veel leed en druk, Haar welvaar weêr zien bloeijen! Mogt zy, ten toppunt van geluk, Haar schatten weêr zien groeijen! Laat ons, als braave liên, Getrouw haar bystand biên, En staan wy moedig tegen Al wie haar stoort, Door nyd gespoord; Want uit haar heil en zegen Vloeit onze welvaart voort. ô Lieve meisjes! weent zo niet! Laat u geen afscheid deeren: Hoopt dat gy ééns ons wederziet, Als eerste banjer heeren; ô Zegenryke vreê! Gy voert van deeze reê Ons veilig langs de stroomen; Uw lieve hand Leid ons van land, Zal ons naar wensch doen komen Aan 't vruchtbaar Kaapsche strand. 