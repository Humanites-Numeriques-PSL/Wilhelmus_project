 Laat ons der gulle vrolijkheid En vriendschap, die ons heil bereidt, Thans blijde zangen wijden; Daar vrolijkheid de smart verbant, En vriendschap ons aan allen kant Ten hoogste kan verblijden. Wie haren invloed niet waardeert, Haar Godengaven niet vereert, Die is niet waard te leven, Hij is en blijft een arme bloed, En nimmer smaakt hij 't ware zoet, Dat zij te zamen geven. Door vriendschap hier te zaâm gebragt, Gevoelen wij in volle kracht, Wat vrolijkheid kan schenken, En laat ons dus met hart en mond, Blijmoedig juichende in het rond, Deez' beiden hier gedenken. Ja, schenkt de glazen dan eens in, Dan drinken wij, vereend van zin, Dat zij lang mogen bloeijen, En dat de druif, die d'eedlen wijn Ons schenkt, en ons verheugd doet zijn, Steeds welig moge groeijen! Nu nog de glazen eens gevuld! Een enklen dronk wordt niet geduld, Dit zou de vreugd verdooven; En dat mag hier toch niet geschiên, Althans wij zouden 't niet graag zien, Dat men die mogt ontrooven. Komt, drinken wij nu tot besluit, Het derde glaasje vrolijk uit, Dit brengt de vriendschap mede. Dat zij, vereend met vrolijkheid, Ons een verheugd gemoed bereidt, Is onze wensch en bede. 