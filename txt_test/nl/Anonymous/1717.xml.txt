 OCh hoe mach hem zijns leuens lusten Die zijn lieueken verloren heeft Sijn sinnekens zijn hem in swaer onrusten Want dat herteken gheenen troost en heeft Twas mijnder herten wel een medecijn Doen ick hem laetst met ooghen aensach Eylacen nv is dat trueren mijn Want ic hem sien noch spreken en mach. Dat lot is nv op mi geuallen Dat ic dat suer opsuypen moet Ende ic en weet gheenen troost met allen. dan wat ic doe het is teghenspoet Mijn liefken hadde mi wtuercoren Eer hi mi laetstweruen verliet Hi en leyde mi niet dan duecht te voren Ende nv laet hi mi int swaer verdriet Och moechte ic den tijt gheleuen Dat hi mi minde ende ic hem niet Ic soude mijn herteken in ruste stellen En laten hem oock int swaer verdriet | Die ons dit liedeken so lustich stelde Het was een gheselleken ionc ende fijn Vrou venus liefde die hem daer toe quelde Het is so quaet bi nijders te zijn 