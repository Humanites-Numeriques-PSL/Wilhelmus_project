 TOt droefheyt zijn ghewent Mijn Ieuchdelijcke sinnen, Dus moet ick torment Mijn leven gaen beginnen, Krijgh ick geen troost voorwaer, Verdwijnen moet ick claer Al door den bant van minnen zwaer, Sijn wesen coragieus Die my eens plach te verblijden Sijn sinnen amoreus Die moet hy nu af snijden, Van my door nijders fel Sy maken ons twee lieven gants rebel. In druck en swaer dangier Moet ick tot alle uren, En mijn leven alhier Eylaes den doot besueren, Maer 't is nu al ghedaen, Ick ben met druck belaen Maer een ander heeft het my ghedaen. Al schijn ick bly van gheest Bedroeft ben ick van binnen, Bedruckt soo werd'ick meest Berooft word' ick meest Al door zijn wreetheyt quaet Die my altijt versmaet, Dus blijf ick van sinnen desperaet. Mistroostich mach ick wel gaen Gheen vreucht sal ick beerven, Comt wilt my bystaen Van rou moet ick sterven, En dat door Venus brant Gheboeyt met der liefden bant Dus lief doet my doch nu bystant. Adieu reyn Prince schoon Int hert blijft ghy verheven, Voorwaer ghy spant de Croon Een ander moet ick aencleven 'Tis teghen natuer en danck Ick blijf in u bedwanck Ick moetet besterven Lief duert dit lanck. 