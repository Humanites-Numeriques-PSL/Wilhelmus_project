 Wat wreede pyn leid ik, bedroefde maegd, Dewyl hy die mijn hert en ziel behaegd Ten lande uit van my is afgeweken! De droefheid bind myn Tong, belet my ‘t spreken, Soo dat ik vaek, Soo dat ik vaek, In ’t midden van mijn jeugd Alleenig kwijn, Alleenig kwijn, Als yder zig verheugd. Als ik gedenk de tydt wanneer hy plagt Zijn dienst aen mijn te bieden dag en nagt En meenigmael dees roode lipjes kusten, Op mijne wangen zijn verlangen blusten, Dan word mijn ziel, Dan word mijn ziel Door onlust omgevoerd, Men noemt hem noit, Men noemt hem noit Of ’t herte is my ontroerd. Veragter van een die u altoos mind, Wat boos gedrogt heeft u ’t verstand verblind Dat gy, verleider, mijn nu soo komt haten? Is dat uw woord van mijn noit te verlaten In eeuwigheid, In eeuwigheid Tot dat de felle dood U trok van d’ aerd, U trok van d’ aerd In aller dooden schoot? Maer ag, myn ziel betoond dog uw geduld! Bedenkt u wel het is uw eigen schuld, ’t Was mijn manier de Minnaers bits t’onthalen. Nu komt de wraek volkomen myn betalen, Ontbloot my van, Ontbloot my van Mijn eenigste pleizier. Mijn Jeugd vergaet, Mijn Jeugd vergaet Door ’t ongeneeslyk vier, Speelnootjes die met my in vrienschap waerd En mee verlangt om eens te zijn gepaerd, Ik bid, tast toe terwijl ’t u mag gebeuren, Soo krygje - als ik - geen reden om te treuren. Wie zig by tijds, Wie zig by tijds En tevens wel Beraed, Loopt geen gevaer, Loopt geen gevaer Van zig te zien versmaed. 