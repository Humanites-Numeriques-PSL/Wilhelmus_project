 GOdt Vader o ghenadigh Heer, V ghenade is soo groot, Hoort my toch ick bid u seer, Van vier dinghen heb ick noot, Gracy, Deught, Kost en Habijt. Thoont dat ghy mijn Vader zijt. Alderliefsten Iesu Christe; Schelt my quijt al mijn misdaet Dat mijn sotte jonckheyt miste, Heer dat oock vergheten laet: Doet my naermaels gheen verwijt Thoont dat ghy mijn Broeder zijt. Heylich Gheest, o wijs berader, Wijst een onberadich kindt: O schoon licht comt my toch naerder, Doet my sien, want ick ben blindt: Leert my kennen 's vyandts strijdt, Thoont dat ghy mijn Meester zijt. 