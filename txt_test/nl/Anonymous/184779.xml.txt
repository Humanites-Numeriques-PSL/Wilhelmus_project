 Wat vreugd, ô Patriotten! Gy raakt een Vyand kwyt, Die met uw magt dorst spotten, Uw heil steeds heeft benyd; U door zyn List bedroogen, Schoon uit een vreemd Gewest, Als naakte Kraai gevloogen In ons Gemeenebest. Laat by om tyd verzoeken Tot zyn Verdédiging, Men blyft zyn Misdaên vloeken; Want die zyn niet gering. Zyn Eed, zo duur gezwooren Aan 't vrye Nederland, Doet tegen hem zich hooren: ‘Die Volksplaag moet van kant.’ Wie kan zyn Wanbedryven, Zo groot, zo veel in tal, Recht naar hun aard beschryven, Zy overtreffen al 't Verraad, ooit ondernomen Door eenig snood Gedrocht, Dat Neêrlands val volkomen Met dien der Vryheid zocht. Zyn List, Bedrog en Laagen; Zyn Heerschzucht, Trouwloosheid, Om Schatten te bejaagen; Zyn doemenswaard beleid Vermeesterden de Zinnen Van een te zwakken Prins, Dien hy zyn raad deed minnen, En volgen alleszins. Vertreeder van 't vermogen En Souverein gezag Der Staaten! durft gy poogen, Dat men u hooren mag! Neen; dat liefst 's Volksbehoeders, U plaatsen by 't getal Van andre Duitsche Broeders. Komt nooit aan Neêrlands Wal. Maar schaf eerst alle Sehristen, Aan 't Staatsbewind gemeen, Dat uw gedrag moet ziften, En gaa dan schielyk heen, Met een gemoed vol wroeging, De folterendste straf; Zo smaakt gy nooit vernoeging, En wanhoop delft uw graf? En gy, zyn Meêgenooten! Van 't wanbedryf bewust, Al waart ge in Ampt ook Grooten, Krygt loon naar werk, en kuscht De roê der wraak, aan 't dreigen, Opdat ze u 't kwaad vergeld', Am uw misdryven eigen! Ziet, wie ze u heeft besteld. Maar gy, rechtschapen Braaven! Die 't Vaderland bemint; Uw Pligt, gelyk Bataaven, Aan 's Voiks geluk verbindt; Ziet uw bestier bekroonen Met heil, met roem en eer; En juicht, ô Vryheids-Zoonen! ‘De Dwangzucht heerscht niet meer.’ 