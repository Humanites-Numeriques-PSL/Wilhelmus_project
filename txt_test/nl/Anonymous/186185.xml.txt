 Het is al vaak gebleken, Dat weet ook iedereen, De mannen hebben streken, Én zonder is er geen; Zij kennen alle wegen, Die leiden naar ons hart; En als dit is verkregen, Dan eerst begint de smart; Dan hoort men ons slechts zeggen: Dit had ik wel verwacht! Wat doet men niet uit liefde voor 't mannelijk geslacht Bij 't zachte sterfgeflonker, Daar wandelt op het dak Een katje in halfdonker, Die met een kater sprak; De knecht hoort hun miauwen, Hij grijpt fluks naar een stok En heeft er op gehouwen; Wat of zij toen verschrok! Maar zij verdroeg de slagen; Wie had zoo iets verwacht? Wat doet men niet uit liefde voor 't mannelijk geslacht De oorlog is geëindigd, De troepen gaan naar huis, Het schijnt, dat 't Anna pijnigt, Ze heeft geen rust meer thuis. Ook hij zal gaan vertrekken Van wien zij, o, zoo vaak! Op afgelegen plekken Veel goedheid had gesmaakt. Neen, bij hem, eeuwig bij hem, Zij volgt hem onverwacht - Wat doet men niet uit liefde voor 't mannelijk geslacht Een meisje lief en teeder Werd vuriglijk bemind, Zij minde hem wel weder, Maar Pa was niet gezind Haar hand aan hem te schenken; Dus zon zij op een list, En zonder lang te denken Verdween zij eer men 't wist. Zij was met hem gaan vluchten En fluisterde toen zacht: Wat doet men niet uit liefde voor 't mannelijk geslacht Sophie staat stil te vrijen Met haren grenadier, Al staan ze op de keien, Toch hebben ze plezier; Want still'tjes nam zij mede Een worst en wat gebak, En om den lieven vrede Stak hij het in zijn zak. Mevrouw verjaagt Sophietje, Of zij ook weent of lacht. Wat doet men niet uit liefde voor 't mannelijk geslacht Als gij mij wilt vereeren, Met bravo's en geklap, Doe 't dan, verzoek ik heeren, Niet enkel voor de grap. Kon ik u slechts vermaken, Dan ben ook ik voldaan, Om hiertoe te geraken Heb ik mijn best gedaan. Had ik nog meer coupletten, Ik zong uit al mijn macht: Wat doet men niet uit liefde voor 't mannelijk geslacht 