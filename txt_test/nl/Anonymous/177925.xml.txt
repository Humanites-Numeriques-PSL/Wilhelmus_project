 Och arme vrouw waar moet ik heen! Mijn werk is afgedaan, Al voor den Herfst, wat naar geween, De winter komt met rassche schreên, De narigheid komt aan. Mijn kind'ren, die ik heb verwekt, Kan ik met brood niet voên, Als 't klamme zweet hun hoofd bedekt, Zij op hun leger uitgestrekt, Wat moet ik voor hun doen? Och man, zijt toch zoo angstig niet, Denk op Hem, van omhoog, Hij stoot geen menschen in 't verdriet; Die God, die het Heelal gebiedt Vest ook op ons het oog. God is getrouw in al zijn doen, Hij schenkt na kruis ook kracht, Hij zal uw kind'ren ook wel voên, En helpen U, in al uw doen, Zijt gij dan wel te moe? Kom geven wij het op aan Hem, Die alles steeds bestelt, Naar zijne wijsheid, magt, en klem; Hoord ook eerbiedig naar zijn stem, Hij, die onz' dagen telt. O groote God van het Heelal, Gehoorzamen wij Uw' wet, Gij die in druk ons redden zult, Wat wij behoeven ook vervult, Aan armoe palen zet. 