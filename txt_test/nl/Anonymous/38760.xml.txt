 ICk weet een bloemken uytghelesen Suyverlijck en over schoon, Van den Vader hoogh ghepresen, Dit is sijn beminde Soon, Hoort sijn stem seer soet van toon, Volght hem vry, hy is u loon, Hy roept fijn, comt tot mijn, Ghy beladen: ick ben de vertrooster dijn. Op de Aerdt is hy ghecomen, Almachtigh wijs ende goet, Heeft de Menscheyt aenghenomen Van een Maeghdeken seer soet, Godt aen-sagh haer diep ootmoet Sy was reyn (mijn ziel die groet) Haer alleyn, God ghemeyn, Want wast waerdich, sy baerden tlevens Fonteyn. Die my met so groot verlanghen drie en dertigh jaer hier socht Liet hem in een Hofken vanghen, Liefde dat hem hier toe brocht, werden also vast gheknocht, Die so ras, Gods wilbedocht, Op dat pas, hy ghenas, My mijn zonden, daer ic in geboren was. Hy is so ick heb ghelesen, Met een cruys seer swaer gelaen Na dat hy daer was verwesen Na Calvarien gheghaen, Bebloet wy haden misdaen, Comt met my: siet dit eens aen Wat een pijn, dit mocht sijn, Neemt ter herten 'tsal u wesen medecijn. d'Son verduystert, d'aert die scheurden duysternissen werden groot Meer als wonder daer ghebeurden doen hy hingh aent Cruyce bloot En storf de bittere doot Hem bespot, daer cleyn en groot, Is hy Godt, na 'tghebodt Laet hem comen, op sijn cleeren werp men 'tlot. Princen soud' ment al uyt spreken wat Christus al heeft gheleen Woorden souden ons ontbreken Van de spijt dies hem aendeen, wiens hert niet was als een steen worden daer tot groot gheween want sy swaer,met een schaer riepen cruyst hem, cryst hem als een moordenaer. 