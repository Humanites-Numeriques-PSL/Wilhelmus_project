 GHy heeren eerbaer, wilt hooren hier naer Neemt dees exempelen ter herten Ghy die hier bringt in lijden swaer Gods wtuercoren claer Al om zijn woort voorwaer Dus v naeckt noch groote smerte Moeste hier niet certeyn, Caim onreyn Een ellendich ballinck wesen Om dat hy so vyandich doodde vyleyn Den vroomen Abel in het pleyn God die besochte hem int ghemeyn Met eewighe straffe om desen. Oock van Pharao, so leestmen soo Ghy Heeren wilt dit bedencken Den welcken Gods volck met herten vroo Die yemant schade deden noo Ueruolghende al totter doo Inde zee moeste hy drincken. Was oock Iosias niet, verstaet tbediet Uan zijn eyghen knecht doorsteken Die den vromen Zacharias dooden liet Om dat hy hier straffede siet Die Propheten die als riet Hier metten winde weken. En Ahab suspeckt, tmoet zijn ontdeckt Hy was met een pijl doorschoten En zijn bloet al vanden honden gheleckt Om dat hy hadde beuleckt En zijn handen wtghestreckt Ende Naboths bloet verghoten. Met scherpen gheest, merckt tlaetst en eest Op Nabuchodonosors ende Die welcken hoy adt ghelijck een beest En zijn hayr wies vaet den keest Als Aernents vederen meest Om dat hy Gods volck so schende. Sonder verdrach, elck wel schromen mach Met die des Gods straffe saghen Want hy int velt by den beesten lach Dwelcke men noyt van Coninck sach Dus ghy rechters nacht en dach Moegt nv al hier wel claghen. Noch hebt ghy hier, tot exempel fier Antiochus Uorst der tyrannen Wt wiens lichaem croop menich dier En stanck, so bin dit rosier Dat hy borst van pijnen schier Met zijn edel mannen. Hoe es oock vergaen, hoort mijn vermaen Pylato Nerony vol van boosheeden Die menich Christene hebben verdaen En Maximino wilt dit verstaen Sy zijn al de selue baen Door Gods gherecht ghetreden Andyocletiano blent, in dit conuent Mochtmen oock sulcx aenschouwen Die ellendelick vp aerde was gheschent Om dat hy aen dede torment Gods wtuercoren yent Ia mannen ende vrouwen. Quam des menschen mal, sulck ongheual Aen hier in haren daghen Hoe sullen zijt maken ouer al Als den hemel smelten sal Door den viere int aertsche dal Ende alle vleesche claghen. Oerlof met iolijt, maer ick rade in tijt Te wasschene dijn bloedighe handen Want ghy hebt die aerde veruullet wijt Metten bloede des seker zijt Uan Gods bruyt ghebenedijt Dus staet v sielen te panden. 