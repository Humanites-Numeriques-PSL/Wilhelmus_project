 VAn HEmel quam der Eng'len schaer, Verscheen den Herders Openbaer, Sy seyden hun een Kindlijn t'zaert, Dat leydt daer in der Kribben hart. Te Bethlehem in Davids Stadt, Als Micha heeft vercondicht dat Het is die HEEre Jesu Christ, Die uwer aller Heylandt is. Dies sult ghy bly zijn int gemeen Dat Godt met u is worden een, Hy is gheboor'n u Vleesch en Bloet, V Broeder is dat eewig' Goet. Wat can u doen die Sond' en Doot, Ghy hebt met u den waren Godt, Laet thoornen Duyvel en die Hel, Gods Soon is worden u Ghesel. Hy wil en kan u laten nicht, Set ghy op hem u Toeversicht, Het moghen u veel vechten aen, Dien sy Trotz diet niet laten kan. Opt laetst moet ghy doch hebben recht Ghy zijt nu worden Gods gheslecht, Dies Dancket Godt in Eewicheyt, Gheduldich, vrolick alle tijdt. 