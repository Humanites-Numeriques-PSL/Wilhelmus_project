 In onsen feest. Toch vrolijck weest Wie dat ghy zijt Heel onbedeest, verweckt u gheest Tot vreuchden u vlijt Wilt doch deser tijden, druck mijden Tot danckbaerheyt, v hert bereyt Wilt u met ons verblijden. Want Gods goetheyt, is wtghespreyt Ghebleken claer Na ons verbreyt, heeft hy bereyt Der maechden schaer Zijn graci is warachtich, seer crachtich Die mensch is niet, die plant of giet Sijn geest maect ons hier crachtich. Veel maechden cleyn, heeft hy certeyn Verweckt den moet Te leven reyn, met ons ghemeyn Sonder eygen goet Wel hier die na hem spooren en hooren Die na zijn raet, voor eyghen baet Onderdanicheyt hebben wtcvercooren Ghy maechden fier, maeckt goeden cier Al zijt ghy cranck Door swortels tier, den wijn geeft fier Den dore ranck Wilt nae Gods begheeren, verneeren Stenet op zijn macht, dach ende nacht Gheen vyant sal v deeren. Als ghy hier lijdt, des vyants strijt Door vleys ghewelt Als u verblijdt, des werelts nijt Bespot en quelt Wilt dan zijn passie weghen, te deghen Sijn wonden root zijn bitter doot Wat vyant mach daer teghen. Altijt ghedenckt, als u hier crenckt Den arbeyt swaer Wat hulp hier brengt // wat glorie schenct V Bruydegom daer Laet u dan niet berouwen, zijns trouwen Wat hy toeseyt, in eeuwicheyt Hy salt v seecker houwen. Wat ghy versmaet, of oock laet Om zijnen min In salighen staet, sal boven maet V zijn ghewin Oock maechdom hier verschoven, sal boven Met nieuwen sanck, van soet gheclanck Het Lammeken altijt loven. O Prince Heer // ons maechden teer Gheeft goeden spoet Omt brenghen neer // tot uwer eer Hier onder de voet Die vyant met al sijn cluchten, En vruchten Het goet begin // verheucht ons sin Maer teyndt // doet ons hier suchten. 