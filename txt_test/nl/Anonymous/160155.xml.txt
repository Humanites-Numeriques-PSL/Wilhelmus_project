 Maakje klaer, maakje klaar: De Kallefs kop is gaar! Ei, hoor hem eensjes kooken! Mijn maagje danst op dat geluid! De kop die wil de ketel uit, Ik heb hem al gerooken. Dat ’s ‘er een, dat ’s ‘er een! Ter waereld schoonder geen, Dat yder moet belyen. Ontgin hem maer eens heen en weer En denk, dat uit een anders leer Goed riemen is te snyen. Was ‘er maar, was 'er maar Een fret of avegaar Om d’ oogen uit te booren. Maer deese lepel is ook goed: Hou op je tafelbord of hoed, Kan u ’t gezigt bekooren. Dit ’s zijn tong, dit ’s zijn tong, Daer hy muzyk mee zong, Terwijl zijn makkers dansten. Wat dunkje van dat kaakebeen? Daer zit de beste knap om heen, Die wy ons leeven schransten. Wie zou niet, wie zou niet, Als hy ’t verhemelt ziet, Een stukje daer van wenssen? Wat zyn de harssens hagelwit! Zie of ’er ook een kei in zit Als in de meeste mensen. Blank en mals, blank en mals, Is hy, gelyk de hals En prammen van een meisje: Men roep vry op de klieren schrik, En tart de schoonste zwezerik: Ik bidje proef een reisje. Eêle kost, eêle kost, Uit Spanje vers gelost, Geen koppen op kan weegen! Indien Spekjan de lugt maer rook, Hy zou gewis zyn lap en pook Aen deese kop verveegen. d’ Indiaan, d’ Indiaan Liet al zyn kruiden staen Indien hy meê mogt eeten: Hy schonk aen ons zijn googheltas. Zyn piessang en zyn annanas Zou hy wel haest vergeeten. Gans en kip, gans en kip, Kapoen en watersnip, Wie zou meer na je taalen? Geen pluimgedierte, wild of tam, Geen osse tong, geen haanekam Mag by de koppen haalen. Hy is op, hy is op, Die schoonder kallefs kop, En in ons lyf begraaven: Kom, laet ons met de koele Wyn Zijn uitvaart nu gedagtig zijn En onse keeltjes laaven. Beste maat, beste maat, Ey, hoor eens hoe hy blaat Om muskadelle droppen! Al ben ik aen mijn tweede fles, Kom doen we nog een teug, vyf, ses, Ter eeren van de koppen. O hoe zoet, o hoe zoet Verheugd de wijn het bloed, Der vriendelyke snaaken! Maer hoe, wat hoor ik voor gewoel, Of druipt’ er iemand door de stoel? My dunkt, de sporten kraaken. ’t Is geen nood, ’t is geen nood: De man is nog niet dood, Hy staet weer op zijn beenen. Maer zagt, wie is ’er buiten aâm, En spreekt ’er woorden van een vaâm? Ik hoor soo byster steenen. Laet ons gaen, laet ons gaen, Het heerschop is voldaen En ’t maantje schynt nog helder: Wij hebben al te mael de vragt. Nu vrienden, ‘k wensje goeden nagt, Maer val niet in die kelder. Is dit feest, is dit feest Vol snaakery geweest, Tot geen verwijt kan ’t strekken, Want, na de tael van Diogeen, Zo is de waereld maar alleen Een groote kooi vol gekken. 