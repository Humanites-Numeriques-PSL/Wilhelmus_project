 HOort toe den hoop met allen. Wat te Lueuen is ghebuert zijnt sint Iansmisse is gevallen. Van een Clercxken on|getruert. En van een moederlijc meysken. Si hadden malcander lief. Al sprack hise menich reysken. Dat en bluste noch niet haer gerief Hi slachte Vrou Venus knaepen. Sint Jooris bisschop maecte hem nat Om in haer blanck armkens te slapen. Hi haer so vriendelijcke badt Dwelcke si hem consenteerde. Van vaer en Moer was hi bevreest Mer tmeysken douders informeerde. Hoe si ghequelt was van eenen gheest. Screyen iancken croegen en stenen sachmen aen dit meysken fier Och moeder waer sal ic henen noit maecht en leet sulc dan|gier. Eenen geest sal mi die leden breken Ten dient niet langher gestilt Of alleen moet ic tegen hem spreken Op den voorsolder hi comen wilt De ouders hier af seer verscriecten Maecten haestich huer bedde beneen. Op gheen boeuerye si en mickten mer hebben huer lief dochter gebeen Willet paciencelic verdragen Al wat v den geest aendoet Wi hopen in corten daghen Sal al zijn pijne zijn geboet Tsauens ontrent den neghen wort dit meisken seer beureest Och moerken ic moet sonder beiegen. Daer bouen gaen spreken den geest. Den clerc quam ter veynster inne. Bi zijn liefste moeder naect Die gheest quel|de zijn liefste minne Datter die coetse af heet gecraecht De ouders niet seer vast en slipen haer iammerde tsdochters verdriet Seer lude si biddende riepen Liefkint lijdt al wat v geschiet Geeft goet erue arbeit mede Al wat hi v beueelt. Consentert al hem tzijnder vrede Op dat ghijt niet langher en bequelte Tsnuchtens ginghen vrienden en magen Met medecijn tot haer bedde vroech Meysken sey de geest sou mi plaghen de dic niet altijt zijn geuoech Tgheslachte weende seere Tmeisken was van verwe bleec Och vrienden dat weet onsen here Hoe dat mi den geest te nacht bestreet Ten baet seyt si hulen | screyen en lollen. Alleen ic mot die pijn lijen Siet hoe ic hier ligge geswollen Door des geest pijnlic bestrijen Wt die vrienden sonder weder leggen. Spraker eenen boerdelic onversaecht Cosijn dorstic ic sout seggen V dochter mijn nicht en is geen maecht 