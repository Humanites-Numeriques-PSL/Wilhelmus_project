 Laatst had een heer in het prieel Een teeder rendez-vous, De knecht staat buiten op de wacht Maar wordt het wachten moe. Hij zeide zacht nu in zich zelf: ‘'k Verveel mij hier alleen.’ Toen sloop hij zacht, tot tijdverdrijf, Fluks naar de keuken heen. Maar ach, daar zat de keukenmeid Bij een huzaar op schoot, Die maakte zich nu gruwlijk kwaad En sloeg den vent haast dood. De knecht kreeg slaag, terwijl de heer Gekust werd; dus men ziet, Dat wat den eenen vreugde doet Vaak andren geeft verdriet. Twee vrienden zwaaiden arm in arm Des avonds langs de straat; Zij waren lang niet nuchter meer, Zooals dat veelal gaat. En zonder eenig ongeval Komt de eene veilig thuis En de ander zegt hem goeden nacht Met ijslijk veel gedruisch. Dat maakt nu een agent verstoord, Die grijpt hem nijdig aan En zegt: ‘Voort, dronkaard, naar 't bureau, Daar kun je slapen gaan. Dacht jij, dat jij vergunning had? Dat 's mis, zooals je ziet.’ Dus, wat zijn makker vreugde gaf Bezorgde hem verdriet. Mijn buurman is een jaar getrouwd, Hij heeft een lieve vrouw; Hij is voor haar zoo lief, zoo goed, En zij is hem getrouw. Van 't huwlijksleven hebben zij Nog niets dan zoet geproefd, Als ik dat zie, dan word ik, ach, Tot in de ziel bedroefd. Mijn vrouw toch is een helleveeg, Zij maakt mij 't leven zuur, Vaak denk ik, was 'k maar nooit getrouwd, 'k Heb thans geen rustig uur. En als ik dan soms met de tang Gestreeld word door mijn Griet, Dan denk ik: ‘Wat hem vreugde geeft, Dat baart mij slechts verdriet.’ Een rijk bankier had een vennoot, Zij waren zeer bekwaam, Zij deden zaken overal En kregen grooten naam. Maar eensklaps, op een mooien dag Daar is de bank failliet, En beiden zijn al op de vlucht; Wat baart dat een verdriet. Maar een van hen wordt achterhaald, Men stopt hem in den bak Doch de andre is naar Amerika Gevlucht met pak en zak. De eene in de knip en de ander vrij; Waaruit men alweer ziet, Dat, wat den eenen vreugde gaf Den andren deed verdriet. Gij roept berhaaldlijk mij terug, 't Is mij een groote eer; Intusschen, dat is gek genoeg, 'k Heb niets te zingen meer. En zing ik ook uit volle borst, Wanneer ge er mij om vraagt, Dan zie ik toch dat menigeen Mijn deuntje vaak mishaagt. Want dat blijft toch maar altijd waar, Dat, wat den een bekoort, Bij andren geen genade vindt, Hun goede luim verstoort. Laat mij dan nu maar henengaan, Want och, vergeet het niet: Dat, wat den eenen vreugde doet Vaak andren geeft verdriet. 