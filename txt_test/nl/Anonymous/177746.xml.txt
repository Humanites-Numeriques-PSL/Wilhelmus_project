 Wil, o God! mijn bede hooren; Neig uw ooren Naar mijn zuchten en geween. In verafgelegen streeken, Schier bezweeken, Zoek ik heul bij U alleen. Leid mij, Heer, ik zou in 't stijgen Nederzijgen: Leid mij op een hooge rots. Wil mij tot een toevlugt weezen, Als voordezen, 's Vijands wreed geweld ten trots. 'k Zal in uwe tent verkeeren, Heer der heeren, Voor uw oog, in eeuwigheid. 'k Zal op U mijn vast vertrouwen Altoos bouwen, Door uw vleuglen overspreid. Want uw goedheid, die wij looven, Heeft van boven Mijn geloft' en beê gehoord. Gij deedt mij tot d' erfnis komen Van de vroomen, Wien de vrees uws naams bekoort. Gij zult nieuwe dagen voegen, Vol genoegen, Bij des Konings levenstijd; Zijner jaaren tal vermeêren, In 't regeeren, Door uw gunst van ramp bevrijd. Hij zal eeuwig in vermogen, Voor uw oogen, Zitten op zijn' troon, o Heer! Zend uw waarheid, uw ontferming, Ter bescherming; Zend ze tot zijn wachters neêr. 'k Zal dan door mijn blijde galmen, Door mijn psalmen, Looven uwe majesteit; Mijn geloften U betaalen, Menigmaalen Plegtig aan U toegezeid. 