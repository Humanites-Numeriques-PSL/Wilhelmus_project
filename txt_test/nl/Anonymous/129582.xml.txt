 ‘Verlaat gy mijn, verheve ziel, Kiest gy voor Min de woeste baren? Vertrout u op geen zwacke kiel Ten doel van duisende gevaren. Eilaas, wat droeve smert, Als ik u missen moet, Gevoel ik aan myn hert! Eilaas wat droeve smert Nu ik u missen moet. Ik sterf in liefde gloet.’ ‘ ‘t Is waar, ik verlaat het vaderlant En u, myn lief, myn tweede leeven. Maar oordeelt niet, myn waarde pant, Dat uw Minnaar u sal begeven: Al treckt myn Lyf op zee, ‘t Is maar de helft van my, Myn ziel en reist niet mee. Al treckt myn lyf op Zee, ‘t Is maar de helft van my. Mijn liefde blijf u by.’ ‘Maar laas, myn sugjes zyn om niet, De wint vervoert u uit myn oogen! Ik mis u, lief, u ziels verdriet. Ag, ag, hoe vind ik myn bedrogen! Of dunkt u mijn gelaat Soo schoon niet was als eer, Verkeert uw min in haat? Of dunckt u myn gelaat Soo schoon niet was als eer? ‘t Geschiede nimmermeer.’ ‘Myn waarde, schoon de winden my Uit u gesigte weg doen vliegen, Soo straffen my de Goden vry Indien ik u soek te bedriegen. Gelooft dan daar niet an Dat oyt myn trouwe min In haat veranderen kan. Gelooft dan daar niet an Dat oit myn trouwe min Sal wyken uit myn zin.’ ‘Ik sal aan uwe zyde staan In tyt van storm en Oorlogs-vlagen, En met u door den Vyand slaan Om de onderdruckte te onderschragen. Mijn hert dat kermt en sugt, ‘t Sweeft met u door de Zee Als Vog’len door de lugt. Mijn hert dat kermt en sugt, ‘t Zwerft met u door de Zee. Ag, keert en neemt my mee.’ ‘Ag Engel, staakt dog uwen rouw En wilt u tranen maar af-drogen. Ik sal u eeuwig sijn getrouw En soo ras als ik heb vermogen Zal ik weer by u zyn. Geeft my dan voor ‘t afscheit Een kus nog, liefste myn. Ik sal haast by u sijn. Ik bid u, niet meer schreit, Of al myn moet die eynt.’ ‘Eilaas, daar is een droeve kus, Wel haastig voor het lest gegeven. En vrees dat ik u die aldus Nu ook sal geven voor uw leven. Och Lief, myn waarde pant, Myn hart dat breekt aan stuck. Ik zal raken van kant. Soo ras gy zyht van Land Myn hart dat breekt aan stuck, Laat gy myn in den druck.’ ‘O hart en droevig scheiden dan, Dat ik u zal moeten verlaten! Ach, troost u maar soo veel gy kan En neemt den Hemel tot u baten. En schoon dat door den nood Als ik nu van u vliet Mijn overviel de doodt, Soo denckt: die harde stoot Door Godes wil geschiet. En namaals weder siet.’ ‘Wel gaat dan, in des Heeren naam! Ik hoop die sal u Leidsman wesen. En draagt u over al bequaam. Ik zal myn toonen, als voor desen, Altyt de liefde trouw, Soo lang gy van myn zyt. Adieu myn Engel, nou, Ik zal u zyn getrou Tot dat de dood ons scheit. Adieu in eeuwigheit.’ ‘Vaar wel, mijn Lief, ik sal midden in Het Oorlogs-vuer hier op betrouwen Dat my de gunst van mijn Godin In ‘t grootst gevaar wel kan behouwen. Mijn Engel, weent niet meer, Ach, staakt uw droef gesugt: U Minnaar keert haast weer. Mijn Engel, weent niet meer Ach, staakt uw droef gesugt, Eer my de ziel ontvlugt.’ 