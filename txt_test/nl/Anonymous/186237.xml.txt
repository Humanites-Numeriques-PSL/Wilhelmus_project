 Nog dwingt des vijands vuur al wie niet bukken Voor fleemend vleien of voor brute kracht. Als nog uw opstand, Holland, niet mocht lukken, 't Zal komen! Wacht! Ons volk, dat zelfs de Noordzee met haar brekers Te keeren wist door dijken hecht en goed, Sluit zich aaneen tot schans van felle wrekers En keert den vloed! Nog niet! Wij moeten wachten. In de straten Woedt tevergeefs de ongelijke strijd. Wat kunnen vuisten tegen handgranaten? Nog is 't geen tijd! Maar dag aan dag gedenken wij de dooden, De rechtsverkrachting in den Hoogen Raad, De hondsche marteling van Hollands Joden, Der schoften smaad! Maar dag aan dag wordt alles opgeteekend! Tienvoudig wreken wij 't vergoten bloed Wij wachten 't sein dat alles wordt verrekend! 't Zal komen! Moed! 