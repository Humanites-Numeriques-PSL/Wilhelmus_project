 Een dienstmaagd is wel te beklagen, Vooral in dezen schralen tijd, Kan haar geen zuinigheid behagen, Dan ondervindt zij 't scherpst verwijt. Mevrouw kijkt rond met Argusoogen In botervat in kist en kast, 't Was waarlijk ook niet te gedoogen, Als niet mijn-heer soms anders was, 't Was waar-lijk ook niet te gedoogen, Als niet mijn-heer soms anders was. En dan die nuffige juffrouwen, Zij wasschen nooit een kopje om; Mama ziet men nog toezicht houen, Maar kom er bij de dochters om? Neen, heilig nog de jongeheeren, Die strijken ons soms om de kin, En willen graag een fooi vereeren, Laat men hen 's nachts soms heim'lijk in. Zij willen graag een fooi vereeren, Laat men hen 's nachts soms heim'lijk in. Mevrouw bromt ook niet alle dagen, Daar zag ik laatst een staaltje van, Mijnheer ging voor een week uit jagen, Wat teÃªr nam z' afscheid van haar man. Daar kwam een luit'nant der dragonders, Dat was haar neef, zei ze me flus, Maar wat mij voorkwam als wat wonders, Die neef gaf haar een vuur'gen kus. Maar wat mij voorkwam als wat wonders, Die neef gaf haar een vuur'gen kus. Maar 't dienen is niet alles, weetje, Men is zelfs in geen keuken vrij; Laatst met den jaardag van ons Keetje, Kwam Piet, de palfrenier er bij. Wij lieten de champagne ploffen, En kregen van Piet overlast, Daar kwam opeens mevrouw aansloffen, En onze Piet moest in de kast. Mevrouw ging toen weer henensloffen, En Piet zat op eieren in de kast. Thans is een vrijer mij gegeven, En gaan wij trouwen tegen Mei, Met Teeuwis zal ik vroolijk leven, Hij doet een flinke kommenij. Hij moet mij zacht als boter vinden, Ten minste tot ik ben zijn vrouw, Dan zal 'k hem om mijn vinger winden, Want zoo behoort het in de trouw! Ik zal hem om mijn vinger winden, Want zoo behoort het in de trouw! 