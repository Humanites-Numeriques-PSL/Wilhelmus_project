 Wees, nieuw geboren Kind, gegroet! Wij hooren met ontroerd gemoed, Wij hooren, dat Gij zijt gekomen. Uw Engel heeft het ons verklaard, Dat Gij, Messias, nu gekomen waart En 't needrig stof hebt aangenomen. Hier, in dit droevig tranendal, Heel naakt en koud in eenen stal, In slechte doekjens arm gewonden, Zoo in de krib op stroo geleîd: Was nergens plaats voor uwe Majesteit Dat Ge in dees nooddruft wordt gevonden? En dat in 't midden van den nacht! Waar heeft de liefde U toe gebracht? Hier tusschen reedloze akkerbeesten! Den os, den ezel, met hun tweên, Door hunnen adem warmen uwe leên! Waarom geen dienst van 's Hemels geesten? Maar, als Gij immers komen woudt - Waarom in geen paleis van goud, Of eer van Koninklijke staten? O neen, 't was om ons voor te gaan Op de ongesierde smalle Hemelbaan En 't weidsche wereldspad te laten! Dit doet Gij, om der slavernij Des Vijands ons te maken vrij, En ons te ontslaan van 't wicht der zonden, Waar al het menschelijk geslacht Was door den val van Adam toe gebracht, En daar we aan lagen vast gebonden. Ten ware dies door U-alleen, O goede God, en anders geen - Wij zouden eeuwig zijn verloren: Wij willen dan ons goed en bloed U offren met een liefdevol gemoed Ten vuurgen dank, o Nieuw-geboren! 