 Ik lag met de liefde En haat die Godin; Want zy die my griefde Verlaat nu myn min. Weg Venus uw luister, Daar menig op roemd, Legt by my in 't duister Ten afgrond gedoemd. Cupido uw schichten Ontberen hunn' kracht, Terwyl zy nu zwichten Voor Plutus zyn magt. Standvastig te wezen Wierd eertyds geächt, Geroemd en geprezen, Doch nu meest belacht. Zy die my eerst minde, Doch echter in schyn, Laat zich nu verblinde Door 's waerelds venyn: Zy slaat nu haar ogen Op Rykdom en goed: Die drift heeft vermogen Op haar wreed gemoed. Ik zeg nu 't vertrouwen Voor altoos vaar wel, Terwyl ik de vrouwen Haar woord niet meer tel. Ik slyt hier myn dagen, Vernoegd en met vreê, Langs bosschen en hagen, Verzeld van myn vee: 'k Laat andren beminnen; Ik gun hen die vreugd, En ban uit myn zinnen Die driften der jeugd. 