 Ik ben een meisje frisch en jong, En ben Goddank nog vrij, Ik haat een treurend hangend hoofd, Romannen zotternij. Ligt vliet mijn bloed, ik min de scherst Ik min ook zang en dans; Mijn rijkdom is een vrolijk hart, Mijn kroon een bloemenkrans. Ik ben als moeder Eva was, Wat ijdel, ligt van zin; Nieuwsgierig ja nieuwsgierigheid, Gij zijt het die ik min. Ik vlied ook voor de mannen niet, Mama heeft mij verklaard: Wij arme meisjes zijn alleen, Voor hunnen wil op aard. Daarom sluipt in mijn vrolijk hart Geen zotte trotschheid in, Heil mij! dat ik een meisje ben, Gezond van ziel en zin. 