 Driewerf geluk, vereenigd Paar! Wat heil ziet ge u deez' dag bereiden, Nu gij voor 't heilig trouwaltaar, Den wensch bekroond ziet van u beiden! De dag, zoo zeer door u verlangd, De blijde dag is aangebroken, Dat uwe min het loon ontvang! En gij uwe echttoorts ziet ontstoken. Doch, laten wij deze echttoorts daar: Die moge in schooner dichten blaken; Ginds staat een eindje nachtkaars klaar, Dat licht genoeg geeft bij uw zaken. Het huwlijksouter kunnen wij Gerust nu uit de kamer dragen: 't Staat hier thans in den weg, daarbij Zal 't offer buitendien wel slagen. Nu, ossert dan in 's hemels naam, In stilte, en zonder lichtgeflonker, Ook geenszins voor een open raam, Maar opgesloten en in 't donker. Dus, ongezien en onbespied, Moogt gij den schoonsten huwlijkszegen, Als de offerand' naar eisch geschiedt, Verwachten na een maand of negen. Gij zult, begeeft ge u zaam' ten strijd', Op de expeditie niet bevriezen; Gij raakt geen arm of been hier kwijt, Noch zult uw grof geschut verliezen. Thans gaat gij met u tweên in 't veld, En zult zoo dapper triomferen, Dat, naar het bulletin ons meldt, Gij met u driën weêr zult keeren. 