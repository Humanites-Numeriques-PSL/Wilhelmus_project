 Myn lief schijnt my te haaten Al Klaag ik haar mijn smart. ’t Mag al den bras niet baaten, Een ander heeft haar hart. Zy lijd een anders vryen En wil mijn min niet lijen. Dat maakt my drommels desperaad En wanhoop maakt gemeen'lijk Een Munnik, of Soldaat. Wat is nu best begonnen, Hoe raak ik aan mijn end? In ’t Klooster, by de Nonnen, Of by de Heer Van Gend? Voor ’t eerst ben ik te geus toe En ook te genereus toe. Wat raad in dese droeve staat? De wanhoop maakt gemeen'lijk, Een Munnik, of Soldaat. Ik weetme te beregten, Te helpen uit de nood: Ik wilme dood gaan vegten. Dat gaatje na de vlood, Gelijk een eerlijk lansman. Wie weet hoe meenig Fransman Met my zal sneuv’len voor de Staat. Want wanhoop maakt gemeen'lijk Een courageus Soldaat. 