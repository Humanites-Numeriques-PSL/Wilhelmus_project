 Ghemeente Gods ghy heylighe stadt, Hebt vrede binnen uwe mueren, Die heylighe schrift die leert ons, dat Wy moeten eendrachtich t'samen dueren, Als huysghenooten Godes puere, Moeten wy Borghers wesen eens, Op dat wy staende zijn t'allen uren, In dese stadt moet niet zijn onreens Laet ons eenich sijn in den gheest, Int gheloove en liefde mede, Op dat wy in des Heeren feest, Hier boven in des Hemels stede, Reynhertich als een stadt vol vrede, Eendrachtich by den anderen zijn, Want wy als Christelijcke leden, Al tot den vrede gheroepen zijn. Ierusalem is so veel gheseyt, Als een ghesichte vol van vrede, Tis de ghemeynte Gods by gheleyt, Sy is Ierusalem vol goeder seden, Daer mach gheen twistmaker in treden, Want God een God des vredes is, Christus een Vorst vol vrede mede, Hy leert ons den vreed' tis ghewis, Ierusalem die schoone stadt, Is van den Hemel afghecomen, So zijn de Christenen verstaet wel dat, Wt God ghebooren, daeromme En moeten oock met alle vroomen, Vreemdelinghen op aerden zijn, Sy waren gheern dochters en soonen, Hierom moet sy in vrede zijn, De ghemeente Gods moet zijn bereyt, Ghelijck een Bruyt haer man ghepresen, Vol vreuchden Gods meenigherley, Die van den H. geest ghelaeft moet wesen, Hier is verhoolentheyt so wy lesen, Als Paulus tot den Ephesen schrijft, Christus is t'hooft en wy de leden, Daerom hy ons tot den vrede drijft, Sy is het vleesch van sijnen vleesch, Ia t'ghebeente van sijn ghebeente, Sy verheucht haer oock in den gheest, En sy is dat edel ghesteente, Ierusalem o Gods Ghemeente, Vrede moet binnen u meuren zijn, Ghelijck de mieren of verachte ente Wilt so sorchvuldich in den vrede zijn. Gods heerlijckheyt is in dees stadt, Sy en hoeft Son noch Manen schijne, Hoe lieffelijck en schoon is dat, Haer licht is als eel Christalijne, De Heyd'nen wandelen oock daer inne, Al die daer salich worden hoort, Die trecken dees stadts poorten binne, En comen uyt ghenaden voort. Ierusalem is wel ghemuert, T'ghebousel is eel Iaspis reene, Den grontsteen die daer eeuwich duert, dat is Iesum Christum alleene, Laet ons hier op timm'ren ghemeene, Want hy den hoecksteen vercooren is, Hy is t'fondament en anders gheene, die daer op bout die staet ghewis. Dees stadt is verciert en ghewrocht, Van seer veel eedele ghesteente, Hierom den vreed' moet zijn ghesocht, Want sy beteekent ons Gods ghemeente, Sy is been van sijn ghebeente, En is seer costelijck ghebout, Sy schickt haer altijt na de vercleente, Salich is hy die den vrede houdt, Noch moet dees stadt wel sijn verciert, Met heerlijcke Dienaers verheven, Die van den Heere zijn ghestiert, Op dat sy de vreede beleven, De hooghe gaven sijn ghegheven, En zijn om de stadt ghelijck een muer, Op dat haer vyant wort verdreven, En vanghen de cleyn voskens stuer, Dees stadt heeft twaelf poorten schoon Van reyne peerlen ten aenschouwe, Die hier in treckt die crijcht te loon, Een croone al van sijnen gouwe, Maer men moet eerst met druck en rouwe, Beweenen al sijn sonden groot, Soecken den vrede, leeren die houwe, In dese stadt is leet noch doot. Dees stadt is den goude ghelijck, daer wort gheen tempel in bevonden, De hoochste God in hemelrijck Is haren tempel tot allen stonden, En sal nemmermeer gaen te gronden, Maer sal eeuwich in vrede staen, So moet Gods ghemeente hier int ronde, in vreede zijn of sy sal vergaen. Ghy borghers tot Ierusalem, Set doch wachters op dijne mueren, Voort t'allen tijt u herders stem, Staet op u wacht tot allen uren, En laet u Schaepkens niet vervueren, De knechten tot Geraectwistich zijn teghen Isaacx knechten tot allen uren, Hierom mijdt allen valschen schijn. O Heer sendt ons uwen vrede goet, En wilt alle twist van ons weeren, Gheeft haer verslaghen hert en ghemoet, Die daer doch schult hebben o Heere, Op dat sy tot u haer bekeeren, En van haer sonde boete doen, Het onrecht mijden dat niet en leeren, Dat is den rechtne offer soen, Ghy hooghe Prince Vorst en Heer, Wilt u schaepkens in vreede leyden, Op dat die daer swack zijn en teer, Niet en comen in vuyle weyden, O Heere wilt ons doch gheleyden, Beschenckt ons met u Heylghen Gheest, O Heer osn herte wilt bereyden, Al tot den breed' en der liefden keest, 