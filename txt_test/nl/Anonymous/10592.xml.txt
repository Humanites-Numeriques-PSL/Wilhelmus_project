 DRaech ick mijn liefd' verborgen Ter eeren die liefste mijn Ick laet Fyole sorgen, My hindert verdriet noch pijn De liefste staet int hert gheprent Ick wil haer dit Bekerken schencken, Op dat sy mijn liefde ghedenckt. Ick sal haer dit Bekerken gheven Daer toe mijn sin en moet, Sy doet my vrolijck leven Sy verquickt alle mijn bloet, Sy is mijn hoep en toeverlaet Mijn lachen en al mijn treuren, Gantselijck in haer staet. Schoon Lief dits v gheschoncken, Ter liefde die ick v draech, Laet mijn liefd' v hert ontfoncken Na v ick stadelijck jaech Soo wert ons liefde aen een gheknocht Hay laet ons vrolijck wesen Schoon lief dits v ghebrocht. 