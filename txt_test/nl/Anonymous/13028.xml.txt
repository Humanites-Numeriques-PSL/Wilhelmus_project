 IK was aan Bacchus gebonden voor dezen, En gezoldeert als schakels twee aan een, En zo lach gehecht, altijdt met hem te wezen In vrolijkheidt, en nimmer by 't geween. 'k Heb noit een zorg, of quade gedachten, Wanneer ik maar by Bacchus-vocht en was: Dan vondt men by mijn de minste klachten; Maar onbekommert dronk ik glas op glas. Maar als mijn oogen geen glazen konden verdragen Gelijk Actheon, kon niet weder-staan, Schoon hy Diana wilde naarjagen; Maar weet hoe 't hem, en my is vergaan. Haar schoone oogen, die als een Aurora Zoo flikkerde, betooverde mijn zin; Op hare wangen lag de douw van Flora; Die boeide mijn, en trok mijn tot de min. Maar of ik gloeyendt yzer wou smeeden Met kout, dat in geen vier en was gegloeit, Ik zou onnuttelik mijn tijdt besteden, En boeyen mijn, en blijven ongeboeit. Ik laat dan minnen voor die het behagen, Mijn lust die min ik in de frissche wijn: Wat hoef ik om een schoone te klagen? Daar het by Bacchus beter is te zijn. Adieu dan Lief, verlaat nu het minnen, U oogen zie ik in een helder glas: 'k Stel alle schoonheidt uit mijn zinnen, En word' weÃªr dien ik van te vooren was. 