 Zij gebruiken dezelfde woorden: ‘Mensch en wereld, leven en lot’ Maar weten niet, wat ons behoorde Sinds eeuwen door Gods gebod. Zij vieren hun overwinning Met duizenden in 't gelid; Aan ons blijft de pijn der bezinning, Aan ons nog een stem, die bidt. Zij juichen om hun tyrannen, Om steden in puin gelegd; Wij houden de harten gespannen, In hoop op waarheid en recht. Al kreunen wij dagen en nachten Door geweld, dat ons blindelings slaat, Wij blijven gelooven en wachten En elke slag voedt de haat. Zij noemen zich meesters en heeren. Doch knielen voor wie hun gebiedt; Wij willen in vrijheid vereeren, Onze zang zij een vrijheidslied. Al knechten zij honderd volken In bitterste slavernij, Al ontbreken ons zwaarden en dolken, Wij weten: de slaven zijn zij. 