 Als ik myn Philis Kuszen mag, Lag ik met Goden Lekkernyen, De Zon, op 't schoonste van den Dag, Kan myn niet als haar Oog verblyen. Laat Phebus, in het Morgen-Rood, Zig met Aurora vry vermaken, 'k Leg liever in myn Philis Schoot En pluk de Roosjes van haar Kaken. 'k Misgun Jupyn zyn spytig Wyf, Nog Mars zyn Boeltje uitgelezen, Dat Bacchus by zyn Cerus blyf, 'k Wil liever by myn Philis wezen. Haar aanschyn myn een Hemel strekt, Haar Oogjes zyn myn Zonnestralen, Ach! als ze myn dat Ligt onttrekt, Verdwyn ik in een Nagt van kwalen. Het Rood Koraal is zonder Glans, By 't geurig bloos van haare Wangen Myn Ziel blyft in de Goude Krans Van haar Gekrulde Lokjes hangen. Zy is altyd tot Min bereid, Nooit heeft de mynen haar verdroten: Wat heb ik vaak al Zoetigheid Jn haar Omhelzingen genooten. Die Vreugd gaat nooit uit myn Gemoed, Nog nimmermeer uit myn Gedagten: Myn Philis, ach! Hoe zoet, hoe zoet, Js 't in uwe Armen te vernagten. 