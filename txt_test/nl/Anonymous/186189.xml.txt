 In China vindt men nog veel pruiken, pruiken, pruiken! Die men tot niets meer kan gebruiken, bruiken, bruiken. De pruiken uit den ouden tijd, Zijn echter wij ook nog niet kwijt, hm! hm! Ja! ja! Om pruiken hoeft niemand naar China te gaan, Die treft m'in ons land nog in overvloed aan. In China leven ook veel schapen, - schapen! schapen! En ook ontmoet men daar veel apen, - apen! - apen! Maar hier vindt ge apen bij de vleet, Gepoetst, gebrild en fijn gekleed. Hm! hm! ja! ja! Dus daarom hoeft niemand naar China te gaan, Hier toch treft men apen veel schooner nog aan In China, om u te gerieven, - rieven! - rieven! - Daar wonen ongehoord veel dieven, - dieven! - dieven! - Maar hier woont nog veel fraaier soort: Wier vroomheid vaak de lui bekoort. Hm! hm! ja! ja! Daarom dus hoeft niemand naar China te gaan, Weet, ze ook hier in 't land dat vak goed verstaan. In China zijn veel communisten, - isten! - isten! Die iedereen zijn goed betwisten, - twisten! - twisten! Maar ziet, dat volkje woont ook hier En eischt uw geld met veel getier. Hm! hm! ja! ja! Dus daarom hoeft niemand naar China te gaan, Want ziet, communisten treft men ook hier aan. In China zijn ook advokaten, - katen! - katen! Die schurken van 't schavot af praten - praten! - praten! Wat krom is maken zij weer echt, Wat valsch is wordt bij hen weer echt. Hm! hm! ja! ja! Maar daarom hoeft niemand naar China te gaan, Men treft zulke praters hier net zoo goed aan. In China heeft men ook ministers, - isters! - isters! Gewoonlijk groote geldverkwisters, - kwisters! - kwisters! Zij goochlen met een vlugge hand, En niemand ziet waar 't geld belandt. Hm! hm! ja! ja! Alleen daarom moet men wel naar China gaan, Want hier treft men toch zulke staatslui niet aan? In China zijn gevangenissen, - nissen! - nissen! Waarin men vaak zich zou vergissen, - gissen! - gissen Want menigeen vraagt eigenwijs: ‘Zeg, wat is dat voor een paleis?’ Hm! hm! ja! ja! Maar daarom hoeft niemand naar China te gaan, Want zulke paleizen treft men hier ook aan! In China heeft men ook partijen, - tijen! - tijen! Die anderen hun recht bestrijen, - strijen! - strijen! De domste is daar politiek, Voert hoog het woord met blufkritiek. Hm! hm! ja! ja! Een dwaas, die soms daarom naar China wil gaan Men treft hier in 't land ze bij menigte aan. In China wonen brave lieden! - lieden! - lieden! Die steeds den zanger bijval bieden, - bieden! - bieden! 't Publiek zij daar voldaan of niet, Applaus beloont steeds 's zangers lied. Hm! hm! ja! ja! Maar dient men daarvoor nu naar China te gaan Of treft men soms zulk een publiek ook hier aan? 