 Aenhoort//Gods woort//ghy menschen alle gader Dat tot v lieden wie ghy zijt is wtgegaen Oorboort//nv voort//den wille van uwen Uader Ist saeck dat ghy Gods kinderen zijt soo treet zijn paen Want dat betaempt//gods volck zijn padt te treden Hy en wil niet zijn gheschaempt//maer voor die weerelt beleden Als Christus spreeckt met reden Wie hem belijt//sal hy wederom belijden na deser tijt Wie hem versaeckt Sal hy wederom versaken//na zijn spraken Dus siet wel toe hoe dat ghijt maeckt Den dach des heeren sal naken, naken. Seer snel//rebel//sal den dach des Heeren comen Soect die waerheyt op dat ghy daer inne staet Fel//mit gequel//sal hy zijn voor den onvromen Ueel te claghen vrienden het sal dan zijn te laet Wy vinden al//hoe die verdoemde nacy Haer verwonderen sal//als si die generacy Sullen sien in vromer stacy Inwendich in haer//sullen si versuchten so swaer Dan sullen si Haer dwalinghe seer beclaghen//in dien dagen Ten sal dan niet baten hoort my Het waer goet dat wy toe saghen, saghen. Met vliet//toesiet//hier en is verstaet de reden Maer eenen wech die ons totten leuen leyt Haer schiet//verdriet//die desen wech wil treden Maer weet dat het lijden seer corts van ons scheyt Tsal wesen seer bang//in den dach daer wi af seyen Die eewich sal zijn en lang//veel salder weenen ende screyen Als Christus sal scheyen Sijn scaepkens fijn//wt die bocken daer si by zijn Dus wilt toch hem Nv ghehoorsamich wesen//sonder vreesen Ist dat wy hooren na zijn stem Wy worden zijn schaepkens ghepresen, presen. Alleyn wilt pleyn//na Cristus stemme hooren Ende oock na zijn Apostelsche leeringhe ient Certeyn, tis reyn, want Godt zijn wtuervoren Heeft haer ghesonden so hy ooc was wtghesent Hierom voecht toch nv, v leuen na dese leren Bekeert toch eens v, al tot den Heer der Heeren Soo sal hy tot v keeren Want wy weten dat ghewis//dat die Heere also vrindelijck is Al teghen dien Die daer treden zijn paden//na zijn raden Ende haer dat niet en ontsien Oft haer die lieden versmaden, smaden. Seer goet, en soet, is die Heer der heyrscharen Aen veel doet hy ghenaey, van die hem vreesende zijn Met spoet, den vloet, zijns mont is voor den sondaren Hy heeft voor haer geordineert die eewige pijn Want wy vinden bloot, wat daet is het loon des sonden Urienden het is de doot, maer wie tot eenighen stonden Bekeert heeft gracie gheuonden Dus wilt opstaen, in een nieu leuen gaen U sonden al Die werden v vergheuen//en ghy sult leuen Weet dat die Christen namen smal Sijn in den boeck des leuens ghescreuen, screuen. Oorlof, hier of, laet ons na wijsheyt haken Het beghin van die is des Heeren vreese Wy stof, zijn grof, in goddelijcken saken Waert saeck dat ons den geest Gods niet en onderwese Hierom so vreest God//so sal v wijsheyt omringen En houdt doch zijn gebot, na die enghe poorte wilt dringhen Ende uwen tijt dus niet doorbringhen Want eenen dach//voorleden niet weder comen en mach Na desen tijt En salmen gheen gracie vinden//mijn beminden Des Heeren dach die compt subijt Waeyt niet met alle winden, winden. 