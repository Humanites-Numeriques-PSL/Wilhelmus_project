 Ã´ Grote vreugd! gewenschte dagh, Uitmuntend uur voor my geboren, Waar in myn oog aanschouwen mag 't Geen lang myn wenschen kon bekoren. Het fris gebloemt' in 't veld tapyt, Door Flora's hand ons mild geschonken, Toont zich zelfs om 't geluk verblyd En schynt in geur en kleur te ontvonken. 't Geboomt' en versch ontloken kruid, 't Deeld alles in myn vergenoegen: Elk spruitje spruit heel welig uit En schynt tot blydschap zich te voegen. 't Gedierten in het klaverveld, Zie ik al huppelen en springen; 't Is of elk een de vreugd' vermeld, Waar van ik my thans voel omringen. 't Gevogelt' zelf, juicht in haar' taal En hoort men vrolyker zich uiten; Ja zelf de schone Nachtegaal Schynt gorgelend myn heil te fluiten. De zilvre visjes in de vliet Hoor ik al spartlend' zich vermaken: Zy springen tegens 't goudgeel riet: Myn vreugd' doet elk in blydschap blaken. De vergenoeging die me omvat, En de oorzaak van myn vreugdezangen, Is, omdat juist myn jonge kat, Deez' ochtend heeft een muis gevangen. 