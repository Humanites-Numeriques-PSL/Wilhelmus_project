 DIe de weerelt wel beziet, Die zal bevinden, Soo lang overvloet zyn huys Heeft bevryt van Ramp en kruys, Soo heeft hy vrinden. Soo gy open Tafel houdt, Men zal uw eeren, Ja dan zal een yder graag, Al was dan ook alle daag, Met uw verkeeren. Is uw Kelder wel voorzien, t' Is te beter, Broeder Zuyper zal, in 't spel, Speelen dan zyn Rol zoo wel, Als broeder vreeter. Syt gy altyd even Ree Om gelt te schieten, Dan zeid yder: dat is een Man Wiens weerga men niet vinde kan, Wie zouw 't verdrieten! Soo 't lot uw gunstig is, Dan is 't al wonder, Want 't is een gemeene plaag, Raakt dan iemant in de laag, Hy moet 'er onder. Dog men ziet het hedendaags, Het kan verkeeren, Die eerst, met de mostert pot, Plag te loopen voor yders zot, Dat zyn thans Heeren. 