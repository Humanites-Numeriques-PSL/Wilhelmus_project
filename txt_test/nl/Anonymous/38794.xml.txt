 O Ionckheyt dom van sin,. En wulps in u ghedachten, Die dit levens begin Misbruyckt in uwe crachten, Met my verstaet, De smert der zonden quaet, En siet waer me ghy omme gaet. Want Godt die is bekent, Wat wy hebben bedreven, In duysterheyt verblendt, In die daghen ons levens,. En bidt niet mijn, Der zielen Medecijn, Dat hy ons wil ghenadigh zijn. Soo ghy tot eenigh tijdt V selven wilt beproeven, Ghy sult vinden subijt De zond, 'tghemoets bedroeven: Waer door de doodt, Eerst quam in cleyn en groot, Die wy meest volghen also snoot. Sweerelts leven en lust Dat wy niet groot begeeren, Hier soecken vol onrust, En doen de ziel turbeeren, Vervult met strijdt, Door quade appetijt, Beswaert veel meer dant ons verblijdt. Tquaet is veel beter hier, (Tot glory ende eeren) Te sterven: dan door 'tvier, Hier namaels te purgeeren de liefde reyn, Vermach so veel certeyn, Waer door men Godt bemint alleyn. Haden wy eens gewaecht Het sterven der natueren, In plaets dat ons behaeght Hier d'aertsche creatueren hoe vry en bly, Sou men aen allesy, dan wesen, dit verstaet met my. Prins en Princes siet in, Heb ick hier yets vergheten Vant gheen dat in de sin Verburgeren en secreten Besloten leyt, En hier niet wort gheseyt Is met my, waert te sijn beschreyt. 