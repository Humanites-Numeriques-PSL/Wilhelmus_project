 Wie, wie ziet de Lente naadren, Die zich niet met my verheugd? Voelt zelfs de Ouderdom door de aadren Niet een prikkeling der Jeugd? Gy zyt het, gy zyt het, ô Lentetyd! Die Mensch en Vee verkwikt en verblyd. Gy, gewenschte Lustbeschikster! Schenkt ons Bloempjes fraai van kleur, En verfrist, ô Hartverkwikster! Ons zoo mild door hare geur; Gy zyt het, gy zyt het, ô Lentetyd! Die het Gebloemt' verkwikt en verblyd. Boom' en Planten, Zinnestreeldster! Kleed gy in het jeudig groen, En beloofd, ô Bloeiselteeldster! Ons met haare vrucht te voên; Gy zyt het, gy zyt het, ô Lentetyd! Die Boom en Plant verkwikt en verblyd. Kom, laat ons ter harer eeren, Ons versieren met Gebloemt': Laat ons onze vreugd vermêeren En haar' lof, allom geroemd; Gy zyt het, gy zyt het, ô Lentetyd! Die al wat leefd verkwikt en verblyd. 