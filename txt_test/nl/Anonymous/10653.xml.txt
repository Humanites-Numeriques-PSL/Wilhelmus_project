 HOe zijt ghy t'aller stont Lief op my dus ghestoort, Met een doodtlijcke wont Hebt ghy mijn hart deurboort, Mach ick gheen troost verwerven Van v mijn liefste Lief, Van rou so moet ick sterven Door dit quaet ongherief. Ick lijd' seer groot ghequel, Want ick v seer bemin, Al door v liefde fel, Dat cost mijn hart en sin, V gracy wtgelesen, V wesen delicaet, Macht alleen genesen, Of ick blijf desperaet. Lief wilt v tot my keeren In desen angst seer groot, Dat is al mijn begeeren Och schoon liefken minioot, wilt compassie toonen, Wt liefde met der daet, Wilt liefd' met liefde loonen, Achtet gheen clappers quaet. Prince ghy mocht gheven My t'leven of de doot, ic ben heel in sneven Ofte in doodes noot // Wilt v doch eens verneren, En my v jonste toont, Soo sal druck mineren, Mijn pijn sal zijn gheloont. 