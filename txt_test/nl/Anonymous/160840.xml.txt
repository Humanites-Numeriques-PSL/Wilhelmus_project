 O nimmer vergenoegde Nyd, Wanneer vind sig uw afgunst oit te vreden? Gy voed uw met rampsaligheden, En siet uw noit van herten leed bevryd; Wie aan uw drift sig overgeefd, Gestadig vol van ongerustheid leefd, Die steeds de Ziel vervuld met felle plagen, Ja, doet het hert Inwendig knagen, Noit bevryd van smert. Gy zyt een Vyandin van al Wat immermeer op Aarde is geboren; Wie graag een anders wel-sijn horen, Tragt gy te smetten met u bose gal, Een anders onheil is uw lust, In onrust vind gy uw vermaak en rust, Gy zijt een pest op aarde die, vol wroegen, U selfs verteerd, Vol ongenoegen Yders ramp begeerd. Maar schoon gy, vol afgunstigheid, Niet anders wenscht als yder te verdrukken, Gy siet uw wensch noit welgelukken: Een braaf gemoed leefd van uw smet bevreid, Dat werd noit door uw gift ontrust, En schoon uw Nydig vuur noit werd geblust, Dat kan altoos een waar vermaak ontfangen, Ja, leefd verheugd, Wyl sijn verlangen Steeds omhelsd de Deugd. 