 Komt, vat de flesch Ter eer' van 't jonge paar, Waarvan men nu de bruiloft viert, En dat deez' disch met vrienden siert; Komt, vat de flesch! Schenkt vol uw glas, En neemt het in de hand; En dan met eenen blijden mond Hen heil gewenscht uit 's harten grond: Schenkt vol uw glas! Dat zegen daal' Op uwe hoofden neer! Geen tegenspoed treffe ooit uw huis. Leeft lang bevrijd van ramp en kruis. Dat zegen daal', Een kindertal Bekroone uw huwlijkskoets! Gezond van lijf en rein van geest, Siert het uw zilvre of gouden feest. Een kindertal, Leegt thans uw glas! Daar kan een dronk op staan! De bruigom drukt zijn' dank u uit, En kust vol vreugd zijn lieve bruid. Leegt thans uw glas! 