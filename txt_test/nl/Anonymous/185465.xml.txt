 Kom laat ons klinken! Ter eer van Bruidegom en Bruid, Bij 't afscheid nemen, Drinkt elk zijn glaasje uit. Zie, hoe het lieve Bruidje lacht! Zij denkt, het wordt reeds middernacht.... En dat's de tijd, dat..... elke gast, Verheugd tot zijnent keert. Kom laat ons klinken! Ter eer van Bruidegom en Bruid, Bij 't afscheid nemen, Drinkt elk zijn glaasje uit. De Bruigom telt elk klokgetik, Rijkhalzend' naar het oogenblik, Waarin hij ..... ziet hoe elke gast, Verheugd tot zijnent keert. Kom laat ons klinken! Ter eer van Bruidegom en Bruid, Bij 't afscheid nemen, Drinkt elk zijn glaasje uit. Wij wenschen 't Bruidje in den strijd, De diepste onderdanigheid, En veel genoegen in deez' nacht, Door Amor uitgedacht. Kom laat ons klinken! Ter eer van Bruidegom en Bruid, Bij 't afscheid nemen, Drinkt elk zijn glaasje uit. Den Bruigom goeden frisschen moed, Dat hij voor 't struik'len blijv' behoed, Maar als 't een koenen ridder past, In venus strijdperk treedt. Kom laat ons klinken! Ter eer van Bruidegom en Bruid, Bij 't afscheid nemen, Drinkt elk zijn glaasje uit. Volg voorts deez' raad, o lieve Bruid! Doet toch terstond het kaarsje uit; Want, in het donker, zoete meid, Wordt best den strijd volbragt. Kom laat ons klinken! Ter eer van Bruidegom en Bruid, Bij 't afscheid nemen, Drinkt elk zijn glaasje uit. Elk neemt zijn meisje in den arm, Het jeugdig hartje dat word warm, En spoed zich vrolijk naar zijn huis, En dan naar ..... vederveld! Kom laat ons klinken! Ter eer van Bruidegom en Bruid, Bij 't afscheid nemen, Drinkt elk zijn glaasje uit. Slaap zacht in vrengde, Bruidegom en schoone Bruid! Bij 't vrolijk scheiden, Drinkt elk zijn glaasje uit. 