 Wat gejuich, gewoel, geschater! Amsterdam is op de been. Hoe krioelt nu 't kabblend water Van de scheepjes groot en kleen! Wat al boeijers, wat al jagten, Wat al vlag en wimpelpraal! Wie zou hier ook minder wachten Amsterdam zeilt Admiraal. Zie die vloot eens wenden keeren; Draaibas dient 'er voor kanon, Daar ze op d' Amstel saluëren, Als of men een' slag begon. Doch wat of het hier zal gelden, Wat of 't doelwit wezen moog'? Immers die zoet-water-helden Hebben zeker iets op 't oog. Arme baarzen! arme botten! Angstig zijt gij reeds te moê, Voor u is 't niet om te spotten, Op uw leven legt men toe: Als, bij Ouwerkerk gekomen, 't Bootsvolk aan den slag zal zijn, Zou dan 't bloed uit 't spijgat stroomen? Neen! maar ligt de roode wijn. Komt, wanneer de bekers klinken, Dan een feestbokaal gevat, Laat ons die dan ledig drinken Op het Heil der Amstelstad! Dat men drinke vol van hope: ‘Amsterdam, ô vrienden! zij Eenmaal weêr van heel Europe De Admiraal der Zeevaardij!’ 