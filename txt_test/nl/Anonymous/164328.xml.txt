 Wel tragt dan voortaan, myn sinnen, Om, voor schoonheyd, staat en goud, Deugd stantvastig te beminnen, Daar men veylig op vertrouwd. Laat het blind geluk uw haten, Schoon de tijd verteerd de jeugd, Noit sal u die schat verlaten Wiens besit de ziel verheugd. Schoonheyd is gants onstantvastig, Goud en staat, in overdaad, Is min aangenaam als lastig, Mits dat noit de lust versaad. Haat dan die bekoorlijkheden Als verleiders van uw jeugd, Buyg u driften voor de reden, Stel in deugd alleen uw vreugd. 