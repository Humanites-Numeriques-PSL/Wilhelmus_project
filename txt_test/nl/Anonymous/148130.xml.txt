 Geen dwaze vrees beklemm' uw harte; Of wanhoopt ooit een kind? Gevoelt het niet in al zijn smarte, Dat hem zijn vader mint? Geen dwaze vrees beklemm' uw harte, Uw Vader kent zijn kind. U al uw zonden te vergeven Dat is uws Vaders eer; En, hebt gij ook op nieuw misdreven, Reeds heeft, wat wilt gij meer? Uw Vader al die schuld vergeven, Geef dan uw' Vader d'eer. Nog leeft, nog werkt in u het kwade, 't Is billijk, dat gij vreest; Maar hoop met een op Gods genade, En bid om zijnen Geest; Die overwint in u het kwade, En alles, wat gij vreest. Het kind vertrouwt zich aan zijn' vader, Dat is een vader waard; Uw Vader ook! wien hebt gij nader In hemel of op aard? Uw Schepper is uw trouwe Vader, Al uw vertrouwen waard. Ontvang het pand van zijne liefde, Ontvang zijn' eigen' Zoon; Omdat uw treurig lot Hem griefde Verliet Hij zijnen troon, En stierf voor zondaars: God is liefde! Ontvang Hem in zijn' Zoon. Och! was ik zoo uit God geboren, Ik deed geen zonde meer; Zoo zucht gij: 't is ook u beschoren, Geloof en dien den Heer; Dan juicht g', ik ben uit God geboren, Ik doe geen zonde meer! Wij mogen alles van Hem wachten; Geen vader is zoo mild: Hij geeft op ons gebed de krachten, En helpt, zoo gij maar wilt. Bid, zondaar! bid, laat God niet wachten; Die Vader is zoo mild. Wie wil voor Hem niet gaarne leven, Wie kiest zich zelv' den dood? Gevallen Englen mogen beven, Maar gij, vrees gij geen' nood: Gij kunt met Jezus eeuwig leven, Voor u is hel, noch dood. Geen dwaze vrees beklemm' het harte, Of wanhoopt ooit het kind? Het voelt, te midden zijner smarte, Dat hem zijn vader mint: Geen dwazw vrees beklemm' dan 't harte, Uw Vader kent zijn kind. 