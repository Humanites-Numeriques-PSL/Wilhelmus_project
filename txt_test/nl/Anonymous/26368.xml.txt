 SIet hoe fijn, en hoe lieffelijck mede, End' hoe ghenoechlijck ist, Dat Broederen in vrede Woonen met eendrachtichede By malcanderen sonder twist. T'is ghelijck als die vermaerde Balssem costelijck en goet, Die vloeyt als d'onghespaerde, Van den hoofde in den baerde, Jae den baert van Aaron soet. Die daer van boven verheven, Tot in zijn cleedt af vloeyt, Ghelijck den dauw' becleven, Die van Hermon daelt ghedreven, Ende de berghen Zions besproeyt. Want den Heere onversweghen, Die beloeft te gheven, aldaer Zijnen troostelijcken zeghen, En het leven al te deghen, In der eeuwicheyt eenpaer. 