 Ave Maria gratia plena Den Ingel die vantter die maghet alleene In haere ghebekens maer die sij las. Godt groet v Maria eel Coninghinne Ghy sult den sone Gods vortbringen Die Heere van alde werelt sal sijn Heer Ingel hoe soude Godt dat ghehinghen Dat ick den sone Godts sou vortbringen Die heere van alde werelt sal sijn Heer Ingel mocht dat woort aen mij beclyuen Dat ick een moeder en maecht mocht blyuen Ic soude soo geerne Godts dienstmaecht sijn. Den Ingel die vlooch wederom tot Gode Weest willecom mijn getrouwe bode En hoe heeft v die maghet ontfaen. O Heere sij heeft mij soo wel ontfangen Des wuns en wille is mij soo vergangen Sij wilde soo geerne Godts dienstmaecht sijn. Heer Inghel nv vliecht wederom tot hare En voert den vader den soon in haere Den vader den soon den heylighen gheest. Godt groet v Maria edel Coninghinne Ic vont v een maget, ick laet v met kinde Nu siet dat ghij bij gode blijft. 