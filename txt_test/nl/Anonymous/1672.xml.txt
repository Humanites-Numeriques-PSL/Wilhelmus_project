 HIer zijn drie lichte geladen Wi brenghen v den mey Den mey met sinen bladen Neemt danckelic ons intrey. Ter eeren van scoone vrouwen. Brengen wi des meys engien so lustelijck gehouwen Int dal van melodien Wech nijders prien Ghi en moecht ghesien Gheen duecht geschien. Wilt van ons vlien Quade tongen die ons benien Op een schoon fonteyne Quamen wi huyden vroech Cypresse maioleyne. Ende ander cruyts genoech Om hooren wi neder saten der voghelen soeten sanck. Met diens dat wi vergaten dat ons die winter dwanc. Reyn armkens blanck. Naer uwen danck Is ons verlanck. Dat bischop stranck Brocht ons in desen ganck Daer liepen veel wilde dieren Al in die groene vrucht die vogels veel van manieren Die songhen vander lucht Mochten wi daer nv gecrigen die ons so wel aenstaet Wi souden stille swijghen | In duechden sonder quaet Reyn vroulijck saet doet onsen raet Met liefden gaet Die hem wel waet In hem en is geen misdaet Al hadden wi v daer buyten Al in dat groene wout daer alle die vogels ruyten Ghi waert in ons behoet. Wi souden veel lieuer steruen dan v doen eenich leet Laet ons eens troost verweruen Ons trouwe is v bereet Noeyt liefde en sneet In ons so heet Also god wel weet Ons naeste cleet Blijf in v in ons secreet God hoede ons van schade | Door wien datmen dit doet Maria vol ghenaden die suyuer bloeme soet die wil ons Kaerle bewaren. Dat princelijc ghenoot Ende noch in duechden sparen Sijn vrienden cleyn ende groot Delft minyoot In haren schoot Voor wederstoot dat het volck deuoot Mach winnen salich broot. Ter eeren van deser stede. Heeren ende wet eerbaer. Ende al het ghemeynte mede So doen wi dit voorwaer rosiers ende vruechdeners coene Ghi iongers van herten fijn. Trect om den mey int groene Vertoont v blijde aenschijn Ons werck is dijn Sonder fenijn In dit termijn Schenct in den wijn Ende laet ons vrolijc sijn 