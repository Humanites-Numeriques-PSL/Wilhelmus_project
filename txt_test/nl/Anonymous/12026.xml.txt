 LOf Maria seer reyn, Schoon suyuer claer fonteyn Godts Tabernakel schoone: Wy menschen groot en kleyn Louen v al ghemeyn Met sanghen soet van thoone. Schoon als den dagheraet Met Goddelick cieraet Is u licht claer in’t blincken: Want ghy altijts bystaet Met troost vroech ende laet Die om v louen dincken. Ghy zijn ons leuens vreucht, Daer Godt in heeft verheucht: Want bouen alle vrouwen Sijt ghy vol aller deucht, Naest Godt ghy veel vermeucht, Ghy helpt ons uyt benauwen. Vol van ghenaden zijt Ghy, oock ghebenedijt, Maria hoogh verheuen: Dus seggh’ ick onuermijt, Den ketteren tot spijt, Iont ons het eeuwich leuen Princersse Maghet wijs, Aarons bloeyende rijs, Lof moet v altijts wesen: V zy eer’ ende prijs, Met lofsanghen propijs, Reyn’ Maghet uytghelesen. 