 Wij zijn het wild, dat gij nu jaagt. Gij zijt het die de wapens draagt, De netten sleept, de horde hoedt, Die ons, benarden, drijven moet Naar waar uw schrikkelijk geweld Ons knevelt en ons nedervelt. Bedreigden wij, bij nacht omslopen Vervolgden, duikend voor den dag - Waar licht en duister ons verkoopen; Wat scheidt ons van den laatsten slag, Die ons zal zijn en ons zal blijven? De felheid onzer veege lijven Jaagt straks door heel het continent, Hoe of gij u ook keert of wendt: U wurgt een band van broederhanden - Gemartelden van alle landen, Vereenigt u! Het uur der wrake Zal straks het wild tot jager maken. 