 Wylt onderhouden Gods gheboden Siet toe aen elck sije En cleeft aen gheen vreemden Goden Tis Baruchs Prophecye Laet alle die afgoderye Heel van v zijn verdreuen Dagen seer fel//en zijn opstel En wilt dat niet aencleuen Sijn dienaers hier//sy spouwen vier Op den onnoselen onbeseuen En brenghense in swaer dangier. Men siet nv veel gheseten Meer dan men noyt en de God is soo seer vergheten Dat een Calf staet in zijn ste Daeromme leet Daniel onure Het mach God wel verdrieten Want sy seer quaet//en opstinaet Fenijnighe pijlen schieten In uwen wijn//claer ende fijn Daer sietmen vuyl water in ghieten Ende menghen al met fenijn. Men siet nv sonder versaghen In Babilonien stout Al op die schouderen draghen Steenen ende daer toe hout Ia Godekens van siluer en hout Bieden sy lof en eere Maer als ghijt sult sien//ten seluen tien En versaghet daer af niet seere Stout onbeureest//smaect wel den keest Wilt aenbeden God den Heere En inwendich al inden gheest. Pharao compt hem stooren Teghen Gods gheest inden laesten tijt Antechrist is nv gheboren Die de waerheyt seer benijt Want hy veruolchtse breet ende wijt Die vander waerheyt spreken En brengtse ter doot//met loghenen groot Al door zijn valsche treken Tfenijnich Serpent//heeft nv gheschent Den onnoselen onbesweken En ghebrocht in swaer torment. Wilt nv den Heeren louen Dat Princelijcke greyn En laet v niet verdoouen Uan valsche leeraers vileyn Al saecht ghy eenen Enghel reyn Al wten hemel sincken Die het ghebot//gaue anders dan Godt En wilt hem niet ghedincken Die dorstende zijt// in deser tijt Compt tot my om te drincken Spreect Christus ghebenedijt. 