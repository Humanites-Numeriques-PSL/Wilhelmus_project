 Salich is hy, die en wandelt niet Inden Godtloosen rade: Noch op den wech der sondaren treedt, Noch sidt by Spotters quade: Maer die heeft synen lust ghemeen, In Godt des Heeren Wet alleen, Daeraf spreeckt dach, en nachte. Die sal zijn als eenen boom gheplant, By goede water Beken, Die zijn vrucht gheeft Tsoemers playsant, Wiens bladers niet en verflecken: Wat hy beghint, sal gheluckich zijn, Daer de Godtloosen, wech stuyuen sijn, Ghelijck het Kaf vanden winde. Die Godtloosen, in het oordeel, En sullen niet staende blyuen: Die sondaers, vanden rechtueerdghen gheel, Salmen al sien verdrijuen: Want Godt der rechtuaerdghen wech kent, Maer des Godtloosen, padt gheschent, Sal doer de cracht Godts worden. Eer sy den Vader, en den Soon, En oock den Heylighen Geeste: Die int beghin was, en nu schoon, Ons zijn ghenade leeste: Dat wy wandelen in zijnen paedt, Dat ons de sundt, die siel niet schaedt, Wie dat begheert, die spreeck, Amen. 