 HEER hartlijck wil ick dancken dy, Hier in der Vroomen Raede, End Loven in die G'meynte bly, Groot syn des HEEren Daede. Wies' Acht, heeft Enckel Lust daer aen Tis Heerlijck (wat hy maeckt) ghedaen, Syn G'rechticheyt blijft Eewich. Hy heeft een Heuch'nis op ghericht, Die HEER Barmhertich preesen, Syn Wond'ren te vergeten nicht, Hy Spijset die hem Vreesen, Ghedenckend' Eewich aen syn Bondt, Hy laet syn Volcke maecken Condt Syn Macht en syn Weldaden. Godt sal door syn Rechtveerdicheet Der Heyden Erffgoet gheven, Syn Wercken syn tot ons gheneet, Waerheyt en Recht daer neven. Al syn Gheboden heerlijck syn, Bestaen altoos end eeuwich fijn, Ghemaeckt trou en waerachtich. Syn Volck hy een Verlossing' sendt Houdt syn Verbont oock Eerlijck, Op dat syn Naem sy wel bekendt, Die Heylich is en Heerlijck. De Vrees des HEEren is voorwaer Der Wijsheyt Aenvang gants en gaer, Behoedt in allen Nooden. Het is een schoone Cloeckicheyt Die haer daer nae gaen stueren, En die GOdt Prijsen al bereyt, Syn Loff sal Eewich dueren. Nu ghy syn Volck voecht u te saem, Loff singht van Herten s'Heeren Naem, En spreeckt all' vrolijck Amen. 