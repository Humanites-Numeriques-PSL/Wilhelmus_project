 HEt soude een fier Margrietelijn Ghister auont spade Met haren canneken gaen om wijn Si was daer toe verraden Wat vantse in haren weghe staen Eenen ruyter stille Nv segt mi fier margrietelijn doet nv mijnen wille ia wille Vweu wille en doen ic niet Mijn moerken soude mi schelden Storte ic dan mijnen coelen wijn Alleyne soude ic hem ghelden En sorghet niet voor den coelen wijn Mer sorghet voor v seluen. Die waert is onser beyder vrient Hi sal ons noch wel borghen Hi namse in sinen witten armen Heymelick al stille Al in een duyster camerken Daer schafte hi doe sinnen wille Smorgens ontrent der middernacht Si ghinc haer kanneken soecken Daer lach die moeyaert ende hi loech Het staet daer teynden mijn voeten Mer dat daer teynden v voeten staet Dat sal v noch lange berouwen Ic hebbe noch drie ghebroeders stout Si sullen v dat hooft af houwen Alle v ghebroeders stout Die sette ick in mijn deeren Ick sal alle dese somer lanck Met Grietken houden mijn scheeren Ende hi nam eenen snee witten bal Hi stackse al in haer kele Hi schootse tot eenderen veynsteren Hi schootse al in die dijle Teghen stroom quam si gedreuen wt Aen sint Ians cappelle Dat sach so menich fijn edel man So menich ionc gheselle ia gheselle | 