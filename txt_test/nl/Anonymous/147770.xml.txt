 IK zie door Jezu bloed en baan Om tot Gods Vierschaar onbeschroomt te gaan. Schoon ik zo schuldig en vloek-waardig zy, De Regter niettemin regtveerdigt my. God zit op zyn genade-throon, Gevestigt op den Middelaar, zyn Zoon: En zonder kreuk van zyn regtveerdigheid Wort ik daar van myn misdaan vrygepleit. De zond klaagt my tot doem wel aan: En 'k zie daar wet en Satan nevens staan: Ja ik vind my overtuigt in myn gewiss', Dat hun deschuldiging, laas! waarheid is. 'k Verberg myn schuld niet, maar beken Dat ik de doem-vloek overwaardig ben. Dog 'k gryp myn Borg terstond gelovig aan, En zeg: die heeft het al voor my voldaan. Die treed als Voorspraak in voor my, En zegt; ik wil dat deez' ontslagen zy: Om dat myn bloed voor hem is uitgestort. 't Is regt dat hem dat toegerekent word. Daar op wyst dan de Regter 't regt, En zegt: de zonde word haar eisch ontzegt: Ik spreek hem in en om zyn Borge vry, En schenk hem 't regt ten leven nog daar by. 't Geen dus des Hemels Vierschaar doet Getuigt Gods Geest inwendig aan 't gemoet. Gelukkig wien dit voor Gods Throon geschiet! Gelukkig die dit in zyn hert geniet. Ik daag op die verzekering Al wat met my wil treden in 't geding: Want waar of valsch, wat my beschuldigt, moet Verstommen voor 't geroep van Jezu bloed. 