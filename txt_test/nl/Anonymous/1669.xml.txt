 HEt daghet inden oosten Het lichtet oueral Hoe luttel weet mijn liefken. Och waer ick henen sal Hoe luttel weet mijn liefken Och warent al mijn vrienden dat mijn vianden zijn Ick voerde v wten lande. Mijn lief mijn minnekijn Ick voerde v wten lande Dats waer soudi mi voeren Stout ridder wel gemeyt ic ligge in mijns liefs armkens Met grooter waerdicheyt. ic ligge in mijns liefs armkens Ligdy in ws liefs armen Bilo ghi en segt niet waer. Gaet henen ter linde groene Versleghen so leyt hi daer | Gaet henen ter linde groene Tmeysken nam haren mantel Ende si ghinc eenen ganck Al totter linde groene daer si den dooden vant Al totter linde groene Och ligdy hier verslaghen Versmoort al in v bloet dat heeft gedaen v roemen Ende uwen hooghen moet dat heeft gedaen v roemen. Och lichdy hier verslaghen. die mi te troosten plach Wat hebdy mi ghelaten So menighen droeuen dach Wat hebdi mi ghelaten. Tmeysken nam haren mantel. Ende si ghinck eenen ganck. Al voor haers vaders poorte die si ontsloten vant | Al voor haers vaders poorte Och is hier eenich heere Oft eenich edel man die mi mijnen dooden Begrauen helpen can die mi mijnen dooden Die heeren sweghen stille. Si en maecten gheen geluyt. dat meysken keerde haer omme Si ghinc al weenende wt. Ende si ghinc wederomme Si nam hem in haren armen Si custe hem voor den mont. In eender corter wijlen Tot also mengher stont In eender corter wile Met sinen blancken swaerde dat si die aerde op groef Met haer snee witten armen Ten graue dat si hem droech. Met haer snee witte armen Nv wil ic mi gaeu begeuen In een cleyn cloosterkijn Ende draghen swarte wijlen. Ende worden een nonnekijn. Ende draghen swarte wijlen. Met haer claer stemme Die misse dat si sanck Met haer snee witten handen dat si dat belleken clanck Met haer snee witte handen. 