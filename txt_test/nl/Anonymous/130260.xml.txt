 Ik bid, wilt dog, volmaakte Ziel, Myn trouwe min En myn verliefde beden Soo niet vertreden Wyl ik voor u kniel! Heb dog met uwen minnaer mededoogen Die door uw schoonheid is als opgetogen, Die in de min geraakt is Door zijn Amarant En tot een slaaf gemaakt is Nu de minne-brant Syn Ziel heeft vast gekluistert, Dat hy na geen reden luistert En niet en leeft als in De soetheid van de min. 't Is waar, O Amarante, dat Ik ben u slaaf: 't Geflikker van uw oogen Heeft dat vermoogen Op mijn ziel gehadt. Maer wilt gy nu geen oorsaek van mijn doot zijn, Zo bid ik, laat uw strafheid niet te groot zijn. Ik heb myn hart gegeven In u eigen hant, 't Vermaak van al mijn leven Hangt aan Amarant. Zet dan de tirannyen En de strafheid dog ter zyen, Volmaakte beeld, en geef Dat ik voor u maar leef. Dan was ik t' einde van mijn rouw En sweer dat ik Maer om uw te behagen Mijn tijt en dagen Dan verslyten zouw. Ik zou mijn Amarant vernoegen geven, Ik zou maar om mijn Amarante leven, Ik zou mijn Amarante En haar schoonheid in Mijn hert en herssens planten, Spijt den God der min; En om ons Min te blussen Zouden wy so lange kussen Tot dat de bleeke doot Ons beider lippen sloot. 