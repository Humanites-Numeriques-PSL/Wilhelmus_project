 O Edele creature Maria, Moeder en Maghet puere, Vw' blijdschap is sonder endt, Als ghy d'aerde hebt verlaten, Ten hemel schoon t uwer baten. Sijt op-ghenomen jent. Met Iesus gaet ghy u paren, Wie sal doch de triumph verklaren Van u, o Maria schoon? Al de triumphen der Romyenen Zijn daer by maer ydele schijnen, Ghy spant alleen de Kroon. Als een Vrouwe uyt-ghelesen Met de kroon der Sterren ghepresen Wordt ghyer eeuwich ghekroont. De Maen hebt ghy heel vertreden, Met de Son rondt-om geleden, V blijdelijck verthoont. Wy moeten u dan loven Met de Enghelen hier boven In uwe triumphe bly; Want Maria met uwe deughden Stelt alle herten in vreughden, Maeckt ons van droefheydt vry. Het isser al in ghenuchte, Men hoorter noch kerm noch suchte: De Enghelen openbaer Hebben met fluyten en velen, Oock met alderhande spelen Vereert de Maghet klaer. Den Vader sijt willekomme, Oock Iesus uwen Bruygomme, Daer by den heylighen Gheest, Eenighen Godt in dry persoonen, V eeuwelijcken sal loonen Met glori' alder-meest. Want Godt is uwen Vader, Heer Iesus uwen bewaerder, Den heylighen Gheest u bemindt: Zijt naer de God'lijcke nature Boven alle creature Ghestelt als Godes Kindt. Oorlof Princers verheven Met mede-lijden ghedreven Bidden wy hier sonder ghetal, Wilt altijdt ons ghedachtich wesen, Dat wy in de glori' ghepresen Eens mochten komen al. 