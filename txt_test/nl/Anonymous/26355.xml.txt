 ICk roep tot Godt wt dieper noot Heer sterckt my toch in lijden groot O Heere der Heyrscharen my voor die sondaren goluen, buyen en baren // bewaren. Verstroost my Heer in deser tijt n leuen is maer eenen strijt r veel zijn mijn vianden wreet der Leeuwen tanden Bewaert my Heere voor schanden // door banden Godt ghy zijt mijn helper fijn weet wat maecksel dat wy zijn hantwerck wten slijcke aet ons Heere rijcke v genade publijcke // gheen swijcke. at is de mensch hy is ghecrenckt ere dat ghy zijns ghedenckt worme seer ellendich rinckt de sonden schendich als water behendich // inwendich. Maen noch Sterren schijnen niet claer Onder Godts heylighen te gaer Knechten, boden ghemeyne Onstraflijck zijnder gheyne Dan in des Hemels pleyne // alleyne. Job seyt: de Hemels zijn niet reyn Voor Godt, wat sou de mensche cleyn Die woont in leemen huysen Een grouwel, verstaet concluysen Vol sondighe confuysen // abuysen. Hy is gheboren van een wijf Wt Adams aertsch verdoruen lijf Wat van vleesch is gheboren Is vleesch quaet vol verstooren Brengt voort dijstels en doren // geen Coren. Daerom O Heer ons wederbaert Na v natuer, wil ende aert Een nieuwe creatuere Een nieu deech soet en puere Vaecht wt den deesem suere // ter cuere. Ghy zijt Heere diet wercken moet Den wil en het volbrenghen goet Want onse doen is sonde De best is quaet van gronde Godt niemant goets en vonde // int ronde. Nu Heere siet mijn soecken an Want ick van selfs niet vinden can Wilt my wijsen en leyden In uwe vette weyden Die v woort sonder scheyden // verbreyden. Den Oogst is groot, dats v bekent Wy bidden dat ghy wercklien sent Die wt liefden labueren En brenghen sonder trueren Terwe tot rechter vreu // ter schueren. En gheeft haer wijsheyt in v woort Dat sy wt broederlijck accoort By daech en oock by nachten V schaepkens weyden, wachten Met vrede, liefd, eendrachten // wt crachten. Ontsluyt O Heer ons ooren swaer En opent ons ghesichte claer et ons hongher beuanghen p dat wy met verlanghen lieflijck woort ontfanghen // aenhanghen. Wy bidden int slot, Heer op ons siet Sonder v wy vermoghen niet Wilt ons doch niet versmaden Heere vol ghenaden Wilt ons van alle quaden // ontladen. 