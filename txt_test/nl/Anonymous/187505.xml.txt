 ’k Ben een Amsterdams Matroosje! ’k Draag myn hoedje blyd en fier! ’k Neem een pruimpjen uit mijn doosje; ’k Lust ook graag myn pintje bier; ’k Houd ook van myn lieve meid, Die my kust en streelt en vleidt: ’k Houd van alle goede dingen; ’k Wil een Kermis deuntje zingen, Voor den Boer- en Burger-stand Van het Vryë Nederland! Heitsa! meisjes nu gesprongen Lustig rustig als een pop! Toen myn Vaartje was een Jongen, Sprong hy ook zo lustig op! ’t Is toch Kermis, en ’t is maa Eenmaal Kermis in het jaar. Heitsa! hoepsa! Kermis-gastjes! Maakt jou vrolyk! vult jou Bastjes; Vrolyk zyn, dat is geen kwaad, Als een ider houdt zyn maat. Ider moet zyn Maatje weeten: Drink je meer, dan ben je zat. Heb j’ uw Maag te vol gegeeten; Kyk; dan zit j’ als een Jangat. ’k Spreek rond uit, zo als myn trom; ’k Wind ’er nooit geen doekjes om. Burgers! Boeren; Dames; Heeren; Houdt jou Kermis-pret met eeren; Dit is Boer- en burger trant; Daar mee groeit en bloeit het Land; Boertjes; zaagt je van jou dagen Grooter zotheid op den loop? Zoudt j’ uw beste Koetje waagen Onder eenen Stieren-hoop? Boertjes; zo is ’t hoofsche Bal: Houdt jou Koetjes dan op Stal. Vryërs houdt jou by uw Liefjes; Mannen blyft by uw Geriefjes; Dit is d’ oude Boeren-trant, Daar mee groeit en bloeit het Land; Burgers! gaat niet tureluuren; Houd den Koekoek uit jou Nest. Gingt gy s’Nagts op avontuure; Wis hy kwam ’er in op ’t lest. Wagt u voor het Nagt-banket! Gaat met Burger-klok naar bed. Mannen Vrouwen dit geeft kragten, Frissche kleur! gezonde nagten! Dit is braave Burgertrant, Daar mee groeit en bloeit het Land! Juffers, die met zyden Schoentjes, Om een trantje gaat of toert, Wagt u toch voor Kermis zoentjes, Van zo meenig ryken ploert. Wil je lange Kermis-vreugd, Paar dan met gezonde deugd. Word eens Wys! (wy willen ’t hoopen) Laat de ryke ploerten loopen! Dit is brave Juffers-trant, Daar mee groeit en bloeit ’t Land! Nu een Vaarsje voor de Heren! Souvereinen van den Staat, Die het gantsche Land regeeren, En voor Amstels Magistraat! Daar voor roepen wy Hoezee! Dat het klinkt langs strand en rêe! Vryheid Blyheid is hun zorgen; Nuchtren avond, nyvren morgen, Dit is braave Heeren trant, Daar mee groeit en bloeit het Land! Zingt en danst en klapt de handen, Ook voor onzen Admiraal! Glaasjes vol tot aan de randen! Drinkt op Vryheid altemaal! Drinkt op Neêrlands beterschap, Dit is rechte Kermis-knap! Beter tyden! beter zorgen! Nuchtren Avond, nyvren morgen! Dit is Neêrlands oude trant; Daar mee groeit en bloeit het Land! Nu voor all’ onz’ Officieren Nog een Vaarsje tot besluit, Die met ons de Kermis vieren By ’t gebral van ’t Oorlogs kruid, Die op Keesje Tromp zyn maat Dansen voor den vryën Staat: Vivat al die Kapiteinen, Met wier moed en deugd wy seinen, Vivat d’oude Helden trant; Daar mee groeit en bloeit het Land! 