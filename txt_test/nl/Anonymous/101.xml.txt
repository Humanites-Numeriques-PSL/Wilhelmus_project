 Dat ick om een beelde soet Dus langhe moet trueren Daer noyt en was dan liefde ghoet Noch en heeft geweest mijns leuens dueren Door nijders cueren is my gheschiet Voor een cleyn vreucht so menich verdriet Haer aenschijn claer geeft my comfoort, Als ick aensie die schoonste figuere, Daer is een ander veel badt ghelooft Sy sluyt my buyten der dueren Sy gheeft my kuere als zy my siet Voor een cleyn vruecht zo menich verdriet O Venus ick claghe v mijn noot Dat ick mijn soete lief moet deruen Een kusken aen haer mondeken root Een troostelick woort laet my verweruen Dat ick moet steruen, mijnen druck aensiet Voor een cleyn vruecht so menich verdriet Nu rade ick elcken Amorues Dat hy zijn lieueken niet en vergramme, Haer wesen is so coragues Spreect een woort doch schoon lief watdy misquame wacht v van blame, quade niders tongen vliet Voor een cleyn vruecht zo menich verdriet 