 Heft aan, heft aan, met luiden zang! Laat al wat leeft dien hooren: Laat dreunen door dit kerkgewelf: Laat klinken tot den Hemel-zelf Dat Jesus is geboren. Rijst, Vorsten, van uw troonen op Met al uw pracht en waarde; Legt diadeem en rijkstaf neÃªr, En brengt geknield den Koning eer, Van Hemel en van Aarde! Hij zetelt in geen trotsch paleis, Met weidsche praalvertooning; Hem siert geen purper en geen kroon: Een houten krib - ziedaar zijn troon, Een stal - ziedaar zijn woning! Toch heerscht Hij over 't Vorstenhof, Als over rieten daken; Toch breekt Hij 't knellend slavenjuk, De schandboei onzer zonde stuk, En komt ons zalig maken. Heft aan, heft aan, met luiden zang, Gij Godgewijde choren! Verheft, vermeldt met snaar en stem Den lof van 't needrig Bethlehem, Waar Jesus is geboren! Al ligt Hij, op een bed van stroo, Gedekt met schamel linnen, Al klimt Hij uit de kreb aan 't kruis, Het orgel dreun', het loflied ruisch'! Hij komt den dood verwinnen. Heft aan, heft aan, met zang en snaar, Laat Aarde en Hemel 't hooren! Heft aan, want Jesus Christus leeft, De Hel verbleekt, de Vijand beeft, Want Jesus is geboren! 