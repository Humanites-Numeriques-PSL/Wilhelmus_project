 ô Aangename Mei! Die langs uw Bloemwaranden, ô Aangename Mei! Ons vrolyk voerd ten rei; Uw Bloempjes, fraai van kleuren, Vol lieffelyke geuren, Uw kruid en blad, Met daauw bespat, Verstrekken ons een schat. Het jeugdig gras tapyt, Met klaver ryk doorweven, Het jeugdig gras tapyt, 't Geen 't malsche vee verblyd, Maakt my als opgetogen, Wanneer ik zie 't vermogen Van vrouw Natuur, Die door haar vuur, Houd alles in bestuur. Hoe streeld my 't zoet geluit Van duizend blyde klanken, Hoe streeld my 't zoet geluit En lokt my boschwaart uit; Daar 't Vogeltje aan 't kwelen, Aan 't fluiten, zingen, spelen, Aan ons vertoond, Hoe 't vrolyk woond En 's Makers lof bekroond. Ik zie in 't Kristalyn Het zilvre Visje baden; Ik zie in 't Kristalyn Hoe vrolyk dat zy zyn: Zy spartlen langs de zomen, In schaduw' van de bomen; Dus eeren zy Vernoegd en bly', De Bloemenmaand, als wy. Kom Landjeugd! laat ons meê Met bloemen, kruid en bladen, Kom Landjeugd! laat ons meê Met Vogels, Visch en Vee, Den zoeten Mei tyd vieren; Laat ons den Boom versieren, Hier in dit land, Door onze hand, Zoo heuglyk neêrgeplant. Zoek nu uit Flora's doos Jasmyn en Hyaçinten; Zoek nu uit Flora's doos Jonquielje, Tulp en Roos: Kom, vlegten wy nu kransen; Laat ons met zang en dansen, De Vreugde voên, En hulde doen Aan 't vruchtbaar Mei-zaisoen. 