 Na dat Jesus hadt gegeeten By de zynen, die, verbaasd, Zonder van zyn komst te weeten, Hem beschouwden voor het laatst, Sprak hy: wat in Moises wet, Al wat by 't Profeetental Van myn' uitgang staat, moest net Zo volbragt zyn heel en al. Alzo moest de Christus lyden Wat men daar geschreeven vindt: (Vol verwondring, vol verblyden Hoorden zy, die hen zo mint:) 'k Gaa, zegt hy hun, gy verwagt Dra de gift', blyft steeds gereed In de stad, tot gy met kragt Van hier boven zyt bekleed. Jesus leidde hen naar buiten, In Bethanie, en aldaar Scheidde hy: ach! wie zal uiten 't Wee van zyn geliefde schaar'? Hy hief zyne handen op, Zegende elk: een wolk zeer digt Voerde hem ten hemeltop, Nam hem dra uit hun gezigt. Toen zy zagen hem omspannen Door de wolk, ten trans gesmeed, Zie, zo stonden 'er twee mannen By hen, in het wit gekleed; Zeggend', wat staat gy en ziet? Die nu opgenomen is, Zal, gelyk hier is geschied, Nog eens komen, ja gewis, Hy was uit het oog verdweenen Van hun allen, die, verrukt, Na dat de Englen hun verscheenen, Loofden, nederwaart gebukt: Vol van harten zielgeneugt', Knielden ze en aanbaden hem, Keerden samen, gantsch verheugd, Weder naar Jerusalem. Wyl gy, Heer, zult wederkomen, Vol van glans en majesteit, Om den kwaaden en den vroomen, Zo als gy ons hebt voorzeid, Loon naar werk te geeven: ach! Geef, dat we in uw liefde staan; Heer, bescherm ons tot dien dag, Op dat wy ter vreugde ingaan. 