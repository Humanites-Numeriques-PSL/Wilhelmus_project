 SA Cameraerden laet ons smeren, En ons voegen aenden dis, Drincken en schincken, wy begeren Tot dat ons hooft vol cluchten is: VVant wyn en bier, Baert ons plaisier: En doet ons in vreughden leven, Oock in ons jeught, Doet het ons deught, Ende het maeckt ons hert verheught Als sommige gaen loopen vryen By hunne Vreysters daegen lanck, Gaen wy dan onsen Bacchus vlyen En hem vieren met den dranck: Hy is ons lieff, Van sijn gerieff, Want wy lustigh ons borsten smeren Daermen naer tracht, Dagh ende nacht, Daerom word hy van ons geacht. Wy laeten kryghgesellen schieten Vechten, en twisten, ende slaen, En inden krygh hun bloet vergieten, Ende peryckels onder-staen, Wy lie in Huys. Maecken geruys, Met de Schoetels, ende Tellooren. Soo wordt den strydt, Van ons bereydt, Gevoert met alle vrolijckheydt. Terwyl dat sommige procederen Om te verkrygen eer, en staet Gaen wy met Bacchus domineren, Ende doen gaen de weert te vaet, Dat hy ons tap Van 't edel sap, Waerme wy ons 't leven regeren, Want bier, en wijn, Allen gemyn Verjaeght en doet ons vrolijck sijn. 