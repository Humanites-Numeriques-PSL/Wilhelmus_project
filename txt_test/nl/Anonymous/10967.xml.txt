 Ghy jonge meys // van Perus dans Wilt u wachten en houwen, Al ist nochtans // dat haren crans seer schoon staet int aenschouwen. Sy is seer loos // dobbel en boos, Sy en can niet dan lieghen, Haer soete voos // schout vry altoos, Oft sy sal u bedrieghen. Menich verdriet door hart gheschiet, Sy brenghter veel in lyen, wat sy u biet en acht het niet, Wilt haer gheselschap myen. Salmon goet // en David Vroet, Sy zyn door haer bedroghen, Iae Sampson moet // bekennen soet, Dat sy hem heeft ghetoghen. Door haer bedrijf // verloor zyn lijf Troyins den troyane, Door een Griecx Wijf // hoort myn motijf most Troyens Rijck vergane. Noyt man so sterc // die haer valsch werc Hier oyt mocht resisteren, Dus schout haer perc // tâ€™sy Leet of Clerc Oft ghy comt int verseeren. Mijn goet vermaen // wilt doch ontfaen In danck ghy jonghes innen, wt liefden saen // soo ist ghedaen, Dus wilt reyn jonst beminnen. 