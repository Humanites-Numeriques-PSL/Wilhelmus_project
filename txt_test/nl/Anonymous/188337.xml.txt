 O Egtverbond vol zuivre Zeden! O onverbrekelyke Trouw, Gy moogt met recht den naam bekleden Van een Doorluchtig Praalgebouw. De Liefde en Vrede zyn de gronden Die dat Gevaarte torst en draagt, Op dat het nimmer word geschonden Door nyt en tyd, die 't al doorknaagt. De pligt en Godsvrucht zyn de muren, In top gehaalt door wakk're Vlyt, Om alle stormen te verduren, Van wederwaardigheid en stryd. 't Geweten van geen slinkse daden Bewust, en onverbode Vreugd, Zyn ruime Zalen vol Cieraden, Woonplaatsen voor oprechte Deugd. De Voorpoort, die men 's nachts laat sluiten Voor 't kwaad is waare Ootmoedigheid Het Dak daar 't al op af kan stuiten, Is 't taai Gedult tot druk bereid. De Vruchten, uit den Tuin verkregen, Zyn 't lieve Kroost, en overvloed Van Have door Gods milde zeegen, Geschonken aan het vroom Gemoed. 