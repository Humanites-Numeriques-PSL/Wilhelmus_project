 IVyghet Hemelsche scharen, Dat alle volcken roer, In hare harten; d'Heelingh van onse smarten. Abrahams God! die in dees' laetste tijden, Israel doet verblijden: O! zaligh leven, Soo langh ghewenst te vooren; En alrede, en alrede, en alrede geboren. Heden is ons gheboren, Die ons verlossen sal, Van zware pranghen; En rechten onse ganghen Nae 't nieuwe Rijck; Dat Godt door hem sal gheven: Daer wy vredigh sullen leven, Om Godt te dienen, O! langh-ghehoopte daghen, Die noyt ooghen, die noyt ooghen, die noyt ooghen en zagen. O! gheluckighe uure, Nu onsen Heylandt leeft; Die wy eerst vonden Naer des Enghels verkonden, Gants praghteloos Gheluyert in sleghte doecken: Wie souw 't heylighe soecken In Beeste stallen! O! Hemel dijne wercken, Zijn ongrondigh, zijn ongrondigh, zijn ongrondigh om mercken. 