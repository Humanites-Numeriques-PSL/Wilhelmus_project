 Hoe zoet is 't waar de vriendschap woont, Zij is opregt van aard; Zij wordt met mirt en palm gekroond, Haar glans is prijzenswaard; Zij spoort het al tot blijdschap aan, Wie kan haar invloed wederstaan? Geen mensch, geen mensch, geen mensch. De vriendschap neemt de harten in, Nooit heeft ze een stuursch gelaat, Zij is de zuster van de min, Zij schuwt de twist en haat; Ze is altijd vergenoegd van geest, Men roem' haar op dit vrolijk feest Met zang, met zang, met zang. De vriendschap mint gezelligheid, Men vindt haar nooit alleen, Zij zelf heeft dezen disch bereid, Zij bragt ons hier bijeen; Elk roep' dan uit met hart en mond: 'k Verzoek uw vriendschap in het rond, In 't rond, in 't rond, in 't rond. Wel zoet gezelschap, dat met vlijt Opregte vriendschap eert, Wij wenschen dat nooit twist of nijd Deez' zoete vriendschap keert, Maar dat door vaster band ons hart Vereenigd en onfeilbaar werd, Hoezee, hoezee, hoezee! Men vatt' dan frisch den beker aan En klink' te zaam in 't rond, Ten spijt van die ons wederstaan, Wij haten valschen grond, Ja spotten met de dwinglandij En juichen onvermoeid en vrij, Met vreugd, met vreugd, met vreugd. Elk neem' het glaasje in de hand, En bied' zijn vriendschap aan, Men schenk het vol tot aan den rand, 't Mag op de Vriendschap staan; Wij drinken 't op de Vriendschap uit, Dat niets de gulle Vriendschap stuitt', Geen ding, geen ding, geen ding! Dat raakt ons 't hart, dat doet ons goed, Wij doen het nog een reis. Wat is de gulle vriendschap zoet, Dat elk met ons haar prijz'; Zij is het voedsel van de jeugd, Die ons gestaag het hart verheugt, Zoo blij, zoo blij, zoo blij. Nog eens tot slot, dan kan 't bestaan, Driemaal is regte trant; Eer wij van dezen disch afgaan Biede elk nog eens de hand. Men roepe elkander toe in 't rond: Leeft lang, gelukkig en gezond, Veel heil, veel heil, veel heil. De dankbaarheid, hoe hoog geacht, Wordt niet bij iedereen, Zij wordt bij ons alhier betracht, Bij ons in 't algemeen; Heb dank tractant voor uw onthaal, Op dit gulhartig vriendenmaal, Heb dank, heb dank, heb dank. De vrienden schijnen wel voldaan, Dies ben ik zeer verheugd, 'k Neem ook hun complimenten aan, Lang duur' nog onze vreugd; Deez' vriendschap blijv' steeds ongeschend, Tot aan ons aller levensend, Hoezee, hoezee, hoezee! 