 Cephise, Voorwerp van myn Min! Myn Lust, myn Schat, myn Ziels-Vrindin! Myn hart doet wat uw oog gebiedt, En echter gy bemint my niet. Wat haat g'in my? Zeg koele Maagd! Wat is 't dat u in my mishaagt! Toon my 't gebrek, en oordeel dan Of ik het niet verbeetren kan. Vindt gy 't in myn Gelaat of Leest? Of heb ik u te weinig Geest? Of schuilt het in myn schaars Bestaan? Waar komt uw koelheid toch van daan? Volmaaktheid vind men by geen mensch Maar had ik daarin zelfs myn wensch, 't Zou d'uwe mooglyk nog niet zyn; Oy had toch zonder Goud geen schyn. 'k Geloof, Cephise! voor gewis, Dat dit alleen 't gebrek maar is, Dat in uw oog valt, tot myn smart, En daarom weigert gy m'uw hart. Stuit Goudzucht dan uw Wedermin, En hecht g'uw hart, uw ziel, uw zin Aan Rykdom, die zelfs kwelling geeft, Als men 'er onvernoegd by leeft? Ã´ Ja, gy gaaft my daar van blyk: Want Philaurus is ryk, En 'k heb gemerkt dat hy u mint, Cephise! wees toch welbezind. Dan zo gy hem stelt boven my, En ik om uwe Geldzucht ly', Zo weet ik, dat gy nooit vernoegd Zult leeven, daar het hart u wroegt. 