 ICk heb dickmaels inde sin V schoonst aen te spreecken, Van myn pijne, van myn min En Liefd’s loose treecken, Maer wat ick doch praet of mal By u heeftet pit of val, Dus merck ick tot myn verdriet En u te stuere wesen, Dat myn doen in ydel niet Verandert haest sal wesen. Sal dan al myn smeecken eens V hert niet vermurwen Wreede, noch het staech gheween Van myn aenschijn durven, V wt jonst om myn ghenae Bidden, daer ick aers vergae: Dus merck ick tot myn verdriet En u te stuere wesen, Dat myn doen in ydel niet Verandert haest sal wesen. Ick mach vry vol droef ghepijns Nu de Gooden smeecken, En Liefd’s suer bitter schijns In myn boesem steecken: Daer alles wat ick doe of laet My niet vordert noch en baet, Dus merck ick tot myn verdriet En u te stuere wesen, Dat myn doen in ydel niet Verandert haest sal wesen. 