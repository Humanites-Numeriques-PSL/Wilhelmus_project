 VVilt nu, van vreughden hier ontspringhen Voeght u, om u lief eens te bringen Een Lied wilt haer voor singhen Bedinghen, een kusken toe, In deught verheucht, so ghy best meught, Wert sulcx niet moe. Drinckt, schinckt, u liefste lief ter eeren, Singht springt en doet so vreught vermeeren Maer wilt voor al begheeren Ter eeren, dat maeghd’lijck saet Voeght u daer by. tot allen ty, Haer niet verlaet. Voor al, wilt doch in deught beginnen, Sy sal, in’t eynd’ u oock beminnen, En vreest gheen nijders spinnen, V sinnen, heel tot haer went, De liefste vraeght, oft haer behaeght V trou seer jent. Dit Liedt, ghy Princen goet van gronde, Gheschiet, uyt liefd’ tot deser stonde, En desen Beker ronde Den monde, mijns liefs comt by, So hoop ic, sonder verdriet, ooc te doen bly 