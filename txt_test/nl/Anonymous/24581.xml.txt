 KJerie god is ghecoemen in eertryke tonsen vroemen des sulle wy ons verblyden tallen tyden kierieleyson Kierie god is gebaeren van eenre maget wtuercaeren waer by wy syn ontbouden van sunden kierieleyson Kierie wy syn ontloepen den viant inder doepen god help ons voert ontgangens sijns vangens kierieleyson Cryste onse broeder ende onse behueder en begeeuet ons niet al int verdriet crysteleyson Cryste medecyne onser pyne om onser noet soe bleef hy doet crysteleyson Cryste soene des vaders ende ons beraders int guede werck soe maeck ons sterck crysteleyson Kyerie god moet behueden in synen dienst die gueden dat hi dat hemelsche erue bewerue crysteleyson Kyrie god moet bekeren den sunder ende leren dat hi syn quade leuen moet begeuen kierieleyson Kierie god vader soene hilige geest drie persoenen een god laet ons v lauen hierbauen kierieleyson 