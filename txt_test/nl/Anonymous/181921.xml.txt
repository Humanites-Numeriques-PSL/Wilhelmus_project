 Zou ik thans niet welkom weezen, Na de zege van ‘sLands vloot, By Anna myn uitgeleezen?... Zagjes wat jy zoent me dood:... Ja Zoutman die brave Held Heeft met ons ‘s Lands roem hersteld. De eerste Slag strekt ons tot glorie, Englands hoogmoed is gestuit, Parker vlugt, Hoezee! Victorie! Al dat snoeven heeft nu uit: Want Zoutman, die dappre Held Heeft ‘s Lands ouden roem hersteld. Zeeuw en Maas-man niet te vinden, Stelt de hoop op buit te loor, Scheepen, volk, geschut en winden, Parker had in alles voor; Nogtans heeft Zoutman, die Held Met Gods hulp s’Lands eer hersteld. Ja schoon Rusland ons mogt foppen, Om ‘t getalm, met Sweed en Deen, Konden wy den vyand kloppen, De eer blyft nu voor ons alleen: Want Zoutman, die dappre Held, Heeft ‘s Lands ouden roem hersteld. Rood of Rinsch kan thans niet baaten, Neen, die grootste zegepraal, Eischt Bourgonje op ‘t heil der Staaten, En voor d’Opper Admiraal: Want Zoutman, die dappre Held, Heeft ‘s Lands ouden roem hersteld. Zoutman moet vooral een glaasje, Niemand deed meer dienst aan ‘t Land, ‘t Is geen schreeuwer maar een baasje, Dat voelt England tot zyn schand, Want die ouderwetsche Held, Heeft zyn overmacht geveld. ‘k Heb condities by dozynen, Maar een zeeman weet zyn maat: Dit is voor de Capiteinen, Voor die zuilen van den Staat, Door wier hulp en moed de Held Zoutman heeft ‘s Lands roem hersteld. Nu voor d’Amsterdamsche Vaders, Zonder wien ‘t niet was geschied; Die zyn ‘s Princen beste raders: Raad van vreemden deugd dog niet: Door hun dingtaal is de Held Uitgezeilt, ‘s Lands roem hersteld. Siet hoe trouw zy de gekwesten, In het gasthuis gadeslaan, Alles geeven zy ten besten, Wie word niet door liefde ontdaan? Sy met Zoutman, onzen Held, Hebben de eer van ‘t Land hersteld. Hadden wy niet fel gevogten, Amsterdam was onderdrukt: Maar in spyt van die dat zogten, Is die snoode zet mislukt: Want haar schat is door den Held Trouw in veiligheid gesteld. Zend de Prins nu ryklyk scheepen, Onder Zoutman, word de Brit Als hy staan durft, zoo geneepen, Dat hy ons om vreede bidt: Want de naam zelfs van die Held Strekt ten schrik voor zyn geweld. ‘t Is de zee doch die voor deezen, ‘t Land tot grootheid heeft gebragt, Sonder Graaf of Prins te weezen, Toont een Burger daar zyn kragt: ‘t Blykt aan Zoutman, want die Held Heeft op zee ‘s Lands eer hersteld. Ja de zee is recht myn leven, Morgen trek ik weêr naar boord, ‘k Sal je een lekker afscheid geven, Meid lief, help my schielyk voort, En wacht buit, zo onze Held Word aan ‘t hoofd der vloot gesteld. 