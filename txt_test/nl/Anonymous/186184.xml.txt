 Een kreeft is toch een aar-dig dier, Evenzoo als zeek're lieden, Teruggaan is zijn grootst plezier, Evenzoo als zeek're lieden. Liefst blijft hij heel zijn leven thuis, Vooruitgang is zijn grootste kruis, Evenzoo, evenzoo, Evenzoo als zeek're lieden, In le-ven wordt hij nimmer rood Vertoont zijn kleur eerst na zijn dood, Evenzoo, Evenzoo, Evenzoo als zeek're lieden. De rups kruipt steeds van oord tot oord, Evenzoo, als zeekre lieden! Komt langzaam, maar toch zeker voort. Evenzoo als zeekre lieden Aan alles knaagt zij om zich heen, Totdat ook 't laatste blad verdween. Evenzoo, - evenzoo, - Evenzoo, als zeekre lieden! Zij houdt met kruipen niet eer op Vóór zij bereikt den hoogsten top, Evenzoo, - evenzoo, - Evenzoo, als zeekre lieden! Een aal is een merkwaardig beest, Evenzoo, als zeekre lieden! Daf weinig hinderlagen vreest. Evenzoo, als zeekre lieden! Men grijpt hem vast, maar in 't gemeen Glijdt hij u door de vingers heen. Evenzoo, - evenzoo, - Evenzoo, als zeekre lieden! Wel handig is hij, die hem vat, Zoo'n beest is immers veel te glad, Evenzoo, - evenzoo, - Evenzoo, als zeekre lieden! Een kat heeft pootjes van fluweel, Evenzoo als zeekre lieden! Zij spint zoo zacht als ik haar streel. Evenzoo, als zeekre lieden! Zij vleit en kruipt en streelt en strijkt Totdat zij heeft haar doel bereikt. Evenzoo, - evenzoo, - Evenzoo, als zeekre lieden! Zij houdt ook veel van de avondlucht, Waarom zij vaak 's nachts 't huis ontvlucht Evenzoo, - evenzoo, - Evenzoo, als zeekre lieden! Een koekoek roept zijn eigen naam, Evenzoo als zeekre lieden! Hij is tot anders niet bekwaam, Evenzoo, als zeekre lieden! In 't werken heeft hij heel geen zin, Hij brengt zijn ei bij andren in. Evenzoo, - evenzoo, - Evenzoo, als zeekre lieden! En zonder dat hij blikt of bloost Laat andren zorgen voor zijn kroost Evenzoo, - evenzoo, - Evenzoo als zeekre lieden! De spin weeft ijverig haar net, Evenzoo, als zeekre lieden! Waar zij zich dan in 't midden zet. Evenzoo, als zeekre lieden! De vliegen worden dra haar buit, Zij grijpt ze vast en zuigt ze uit, Evenzoo, - evenzoo, - Evenzoo, als zeekre lieden! Zij legt haar strikken ongestoord, En leeft alleen van roof en moord, Evenzoo, - evenzoo, - Evenzoo, als zeekre lieden! Een oester sluit haar huisje dicht, Evenzoo als zeekre lieden! Zij komt niet gaarne voor het licht, Evenzoo als zeekre lieden! Zij gaat het liefst haar eigen gang, Is voor bezoeken doodlijk bang, Evenzoo, - evenzoo, - Evenzoo als zeekre lieden! Bij nachtpartijtjes komt zij vaak, Valt dan bijzonder in den smaak. Evenzoo, - evenzoo, - Evenzoo als zeekre lieden! 