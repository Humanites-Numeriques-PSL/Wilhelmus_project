 't Was Nacht, maar Maneschyn, Toen my de Vlooijen beeten. Ik kon in 't Bed niet zyn; De hitte deed my zweeten; 'k Stond op, en nam Tabak, En rookte op myn gemak. 'k Stond op en nam Tabak. En rookte op myn gemak. 'k Zat voor myn Vensterraam. In myn Japon gedooken; De Tyd was juist bekwaam, Gelyk men zegt voor Spooken, Als zynde dan ter been; De Klok was effen één. Als zynde dan ter been; De Klok was effen één. 'k Had 's avonds, om de klugt, By Campioen geleezen Van Spook en Spookgerucht, En dacht zou 't konnen weezen, Dat zich by nacht misschien De Geesten laaten zien? Dat zich by nacht misschien De Geesten laaten zien? Daar ik dit overdacht, Zag ik aan de overzyde By 't Maanlicht op de Gracht Een paar Verschynsels, blyde, Zo 't scheen, dat zy malkaêr Ontmoetten: 't Is wel waar. Zo 't scheen, dat zy malkaêr Ontmoetten: 't Is wel waar. Aan beider wit gewaad Dacht ik het waren Spooken Of Geesten in dien staat Ten Afgronde uitgebrooken, En zy verdweene knap Juist in een Keldertrap. En zy verdweene knap Juist in een Keldertrap. 'k Dacht nu geloof ik meê Dat Geesten wel verschynen; 'k Merk duidlyk waar die twee Fluks voor myn oog verdwynen. Zy daalden immers neêr, En 'k zie hen thans niet meêr. Zy daalden immers neêr, En 'k zie hen thans niet meêr. 'k Hield op de plaats myn oog, En toen 'k nog stond te kyken! Rees 't Geestenpaar om hoog, Wanneer 't my kwam te blyken Dat het ter zelver stond Zich vol genoegen vond, Dat het ter zelver stond Zich vol genoegen vond, Ik zag den eenen Geest Den andren hartlyk kusschen, Maar dat my 't allermeest Verwonderde, ondertusschen, Was dat dit Geesten-Paar Juist huis hield naast elkaêr. Was dat dit Geesten-Paar Juist huis hield naast elkaêr. 'k Had echter nooit gehoord Van Spooken in die Huizen: Myn vrees verdween toen voort En om 't niet uit te pluizen Wat Spookery het was, Verklaarde 't zelf zich rasch. Wat Spookery het was, Verklaarde 't zelf zich rasch. De Zoon van gierige Aagt, Die niet vermogt te paaren, Had Ryk-buurs Kind behaagd. Des zy by-één vergaeren In 't midden van den nacht: Zo spookten zy met kracht. In 't midden van den nacht: Zo spookten zy met kracht. 't Gevolg dier Spookery Gaf hun een manlyk Geestje. Van 't Spooken zyn zy vry Na 't blyde Huwlyksfeestje. En ik, voor Spreukjes doof, Verban het Spookgeloof. En ik, voor Spreukjes doof, Verban het Spookgeloof. 