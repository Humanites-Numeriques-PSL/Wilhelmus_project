 OM nu te moghen wten Dat ick heb aengeheven Dat ons die wijngaert spruyten Seer mildelijck gheven Daer wy vrolijc by leven, Verheucht ons sinnen wel, Ick salt v Liefken gheven, Tot voldoening van spel. Als ghijt lief hebt ontfanghen Volcht my als ick doe vooren Voldoet ons met sanghen Laet v clincken nu hooren Om vreuchde te oorbooren Alle treuren versmaet Hebt ghy wat liefs vercoren Hem nimmermeer verlaet. T'gelt v mijn Naberinne Hier in dese contraye T'gaet seer soetelijck inne T'smaeckt als een suyckraye, Als ick dit natgen spraye T'verheucht alle mijn moet Singt oock een Lietgen fraye, Als uwen Schencker doet. Princes dits v gheschoncken En v jonstighe Heeren Tis schoontgens wtghedroncken, Doet mee tis mijn begeeren Wilt my ten besten keeren Het compt wt shertsen gront, Lief dits tot uwer eeren Voor uwer rooden mont. 