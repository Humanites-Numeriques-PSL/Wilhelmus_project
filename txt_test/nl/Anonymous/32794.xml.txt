 MAria schoon Bruyt, schoon Coninghin, Ghy staet soo vast in mijnen sin, Dat ick nauw een oogh' opslagh Sonder u yet peysen mach. Ick schenck u dan mijn ziel', mijn hert, mijn bloet, Ick stel my heel in u behoet, Ick schenck u al mijnen druck, Ick schenck u al mijn gheluck. Maer als ick in u liefde hier heb gheleeft, My dan by u een plaetsken gheeft, Soo dat ick voor al mijn pijn Eens gheniet u claer aenschijn. En al is desen wech noch verr' en wijt My doch een goet leydt-sterre zijt, Die my uyt dit Aerdtsche dal Tot den Hemel richten sal. Soo sullen tot u lof noch zijn ghesticht Veel Liedekens wel schoon gedicht, Om dat ick hebbe behaeghd V schoone Bruyt, Moeder en Maeght. 