 De zucht voor Vryheid, Rust En Eendragt, 's Volks vermogen, Moet nooit of ooit gedoogen, Dat aller Braaven lust Door slaafschheid word' gebluscht. Men legg' den Dwang aan banden Met Wapens in de handen: Zo styft men Stad en Staat; Zo moet de Aristokraat Voor 't Volksvermogen zwigten; Zo volgt men Burgerpligten; Zo bant men Muitery, Die vuige Volksharpy. Uw moed behou' zyn peil, ô Burgers aller Steden Van Neêrland! daar gy heden Zoudt leeven zonder heil, Had gy uw Vryheid veil Voor snood bedrog en laagen, Gesmeed om U te plaagen, Terwyl een vreemd gebroed Verteert uw zweet en bloed; Dat toelegt op verraaden Door schandlyke euveldaaden, En buitenlandsch geweld, Op Zee, gelyk te Veld'. Hebt ge een Publicola Verlooren in Capellen, Die Vryheid dorst herstellen, Ofschoon met eigen schaê; Volgt steeds zyn voorgang na, En wilt uw Wapens keeren, Als Hy U kwam te leeren, Op dat Vyandlyk rot, Dat met uw rechten spot. Zyn daaden, 't merk der Vroomen, Doen hem den Lof bekoomen, Die 's Dwinglands laffe Stoet Voor eeuwig missen moet. Thans schrikt de Dwinglandy Op 't glinstren der Geweeren, Die Burgers vlug handteeren; Dit zet hun, ry aan ry, Ontzag en luister by. Dus eeren zy hun Rechten, Ja zyn in staat te vechten Voor hun behoudenis En 't geen hun dierbaarst is; Voor 't veilig saamenwoonen, Als Bato's Vrye Zoonen; Voor 't algemeen belang, En tegen Zielendwang. Volgt dan der Vaadren spoor, Grootmoedige Bataaven! De Wapens voegen Braaven: Behandelt ze als 't behoor', En staat 's Lands welzyn voor; Wilt snooden Twist verbannen; Eerbiedigt achtbre Mannen, Die zelfs de Burgerwet Handhaven zonder smet. Maar toont aan Jaage Zielen, Die slaafsch voor Dwangzucht knielen, Dat hun vervloekt besluit Op Burger-Wapens stuit. 