 O Noodlot, schept gy dan behagen In mijn onlydelijke smert! O Minne nijd vol felle plagen, Hoe prangd gy dus mijn teder hert! Moest ik, o vreugde en lust van mijn leven, Mijn Prokris, door uw sugten verbeid, U de rampsalige doodsteek geven Die ewig ons van Elkanderen scheid? Vervloekte schicht, moet gy doorboren Met sulk een doodelijke wond Dat herte dat sig van te voren So trouw aan mijne min verbond; Is 't mogelijk, dat ik met mijne oogen, O goden, dit treurspel beschouwen moet; Wat heeft u tot dese straf bewogen, Verdiende dit oit mijn suivere gloed? Ag Prokris, moest gy dan geloven Dat oit mijn min verkoelen sou Of in mijn teder hert verdoven, Aan u so vast verknogt in trouw? Wat deed uw hert so wantrouwig wesen En twijffelen aan mijn standvastigheid? Ag, niets is in Liefde so hevig te vresen Als nimmer genoegde en snode Nyd! 