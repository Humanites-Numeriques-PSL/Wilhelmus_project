 Met desen nieuwen Iare, So wort ons openbare, Hoe dat een Maeghet vruchtbare, Die werelt heeft verblijt. Gelovet moet sijn, Dat soete kindekijn, Geeret moet sijn, Dat soete Maeghdekijn, Nu een eewiglick tot aller tijt. Hoe wel was haer te moede, Dat sy in vleesch en bloede, Aensach haers hertzen hoede Den Heere gebenedijt. Gelovet moet sijn, Dat soete kindekijn, Geeret moet sijn, Dat soete Maeghdekijn, Nu een eewiglick tot aller tijt. sy baerd’ hem sonder pijne, En bleef een Maghet fijne, Des sondaers medecijne, Des hebben de Ioden nijt. Gelovet moet sijn, Dat soete kindekijn, Geeret moet sijn, Dat soete Maeghdekijn, Nu een eewiglick tot aller tijt. De Engels songen schone, Glori al inden throne, Ter eeren, en ter croone, Der kints gebenedijt. Gelovet moet sijn, Dat soete kindekijn, Geeret moet sijn, Dat soete Maeghdekijn, Nu een eewiglick tot aller tijt. Als acht dagen waren geleden, Doe wert Iesus besneden, Al na der Ioden seden, D’welck ons van sonden vryt. Gelovet moet sijn, Dat soete kindekijn, Geeret moet sijn, Dat soete Maeghdekijn, Nu een eewiglick tot aller tijt. Wt Orienten lande, Quamen ter offerhande Dry Koningen onbekande, Godt sy gebenedijt. Gelovet moet sijn, Dat soete kindekijn, Geeret moet sijn, Dat soete Maeghdekijn, Nu een eewiglick tot aller tijt. 