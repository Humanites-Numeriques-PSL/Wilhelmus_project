 O Godt den Vader woent ons by, Ende laet ons niet verderuen: Maect ons van allen sonden vry, Ende helpt ons salich steruen: Voor den duyuel ons bewaert, Hout ons by vasten vertrouwen, Dat wy vry en onbeswaert, Van herten gront op u bouwen: Helpt ons oock hier gantsch en gaer, Met allen rechten Christen, Ontulieden het sduyuels twisten, Met Godes wapen en listen. Amen, Amen, dat sy waer, Dies singen wy, Alleluya, claer. Ihesu Christe ons bede hoort, Leyt ons op rechte straten, Want ghy zijt des Vaders woort, Daer wy ons op verlaten: Door dijn doot ghy ons verwerft, Een eewich rijcke verheuen, Ghy zijt tleuen dat niet meer sterft, Een licht van Godt ons ghegheuen: Ghy zijt oock ons Hemels broot, Gherechticheyt en wijsheyt: Ghy zijt dat hooft der Christenheyt groot, Den wech, den peys, en die waerheyt, Van Maria gheboren reyn, Jhesu Christe gheloeft alleyn. Heylighe Gheest derde Persoon, Der Godheyt sonder verkeeren: Met den Vader en Sone schoon, Wilt ons ghelooue vermeeren: Christus dy ons verworuen heeft, Door zijnen doot by den Vader, U schijn ons der ghenaden gheeft, So sal ons twoort zijn nader: Helpt dat hem tot Christum soet, Die arme menschen wenden, Van Christo ghy ghetuyghet goet, En Sathan cont ghy schenden, Alleluya singhen wy, Helpt ons o heylighe Gheest tot dy. 