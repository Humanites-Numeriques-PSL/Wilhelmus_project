 O Diamant een Goddelijck ghewant, Ghy zijt een gulden bant, een moeder schone In desen Landt, door uwe milde hant, Verwachten wy bystant by uwen Sone, Naest Godt hebt ghy de crone, Wy bidden u Ionckvrou demoedichlijck, Wilt helpen gnadichlijck, ons kinders hier aensiet, Laet ons verderven niet, Op dat wy leven in des Hemels throe. In alle tijt sijt ghy gebenedijt, Ghy van der Slangen list sijt vry ghewesen, Door uwe gonst die vrucht die ons God schonck, Wy arme sonders bloot zijn gansch genesen Wt Iesse zijt ghy geboren, O Ionckvrou zart wt Conincklijcker aert, Doch uwe Kerck bewaert in deze elend hart, Mijn ziel in uwe hant Neemt op dat niet ant end zy werd verloren. O clare Son verlicht u dienaer schoon, Wilt ons sonders onrein by Godt versoenen Wt swarer pijn voert ons den hemel in, Dat Godt door bidden dijn ons wil verschonen, Helpt ons in s'Hemels throne, Reyckt uwe hant, breeckt onser sonden bant, Verkricht ons t' eewich pant dat wy ins' Hemels lant Daer in ghy wel bekant By u soo triumphant steets mogen wonen. Voor uwen loon, van twelf sterren een kroon Boven de Engelen schoon hebt ghy ontfangen O schone Maen Godt Vader ende Godt Soon Des heyligen Geestes throon heeft u ontfangen Siet hoe wy zijn vergeven, In desen dal met sonden menich falt, Met smert en pijn en quael, bewaert ons van de val Helpt ons int s'hemels sael, Dat wy u loven al int eeuwich leven 