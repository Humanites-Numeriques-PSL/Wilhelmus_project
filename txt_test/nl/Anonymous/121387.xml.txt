 Waarom, mijn lieve Grietje! Uw' Kees toch zoo gebruid? Je zingt weÃªr 't ouwe liedje, En 'k moet toch 't zeegat uit. Waartoe die waterlanders? Al huilde jij een zee, Het wordt daarom niet anders; Uw Kees moet naar de ree. Al zit ik van den winter Niet bij u aan den haard, En zwerf ik hier en ginter, 'k Ben even goed bewaard. Een zeebonk kan niet duren Op 't muffe vaste land, De zee met al haar kuren Is beter voor zoo'n klant. Adieu dan, lieve Grietje! Zoen nog eens, dat het klapt, Voor mij ons kleine Pietje, Dat al zoo aardig snapt. Houd kapers van de kusten, Zoo als ik op de vloot, Want eer zal Kees niet rusten..... Vaarwel! daar is de Boot. 