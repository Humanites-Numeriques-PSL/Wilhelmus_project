 COridon wat mach dit wesen? Nemt toch wel acht op't geen hier straelt. Scheyndt dat de son, is op gheresen, En hier op onse veldt ghedaeldt. Wil ick dichten // om dit lichten Desen nacht by dach gheacht, Dese claerheydt // metter waerheydt, Heeft ons wonder voort ghebracht. Glorie Godt den vre den mensche, Die van seer goeden willen sijn: Heden naer uws Vaders, wenschen, Is gheboren een kindekijn, Dat inder Godtheydt, Godt den Vader, Is ghelijck in hemelrijck In een stallen // Heer van allen Is gheworden menschelijck. Soo ras herders wilt ontspringhen, Wilt toch soecken, het kindekijn teer. By den os, en d'eselinne, Want van kou het crijdt soo seer Wilt hem wermen // in u armmen, [...] hem wt de kribbe onrecht. [...] den Coninck, van hemel en aerde, [...] stroy, is al te slecht. Adieu bocxkens, adieu schaepkens, V o soeten Enghelen sanck, Die van slapen ons ontwaken, Weten wy oneyndelijck danck, Laet ons spoeyen met bevroeyen, Naer den stal vant het Bethlehem: Om te vinden // desen kinden Ghebaert van een Maeghdeken. Siet hier is den stal ghepresen Laet ons offeren het Maeghdeken teer Eenen soeten melckschen keisen Noch wat eyeren voor t' hemelsch Heer Noch wat vlaeyen om te paeyen Noch twee tortel duyf-kens fijn, Voor betaelen // in Godts haelen, Als de vroukens fijn ghesuyvert sijn: Lof u Maghet ende Moeder, Lof u soete kindekijn, Lof u Ioseph den behoeder, Lof u schoonen Enghelen schijn, Lof u Vader inden hemel, Die uwen soon ghebenedijdt Hebt, ghesonden // voor ons sonden, Om t'onsluyten t'Hemelrijck. 