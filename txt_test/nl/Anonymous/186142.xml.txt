 Men heeft, geloof mij op mijn woord, Een ganschen wijnberg noodig; Eer dat de neus is, zooals 't hoort, Is dit niet overbodig. En gaan wij 's avonds er van door, Wij vreezen geen gevaren; De roode neus, die gaat ons voor, Die dient ons tot lantaren. Een boom, die staat in vollen groei, Vindt ieder prachtig, schoon; Mijn neus altijd in vollen bloei, Maakt die geen prachtvertoon? Hoe angstig ziet de waard mij aan, Dit prachtstuk baart hem zorgen; Want ach! deez' neus gaat mij niet aan, De waard moet hem mij borgen. Neemt plaats naast mij bij 't volle vat, Het glas omhoog geheven; Dit eedle kostelijke nat Heeft mij zoo'n neus gegeven. 