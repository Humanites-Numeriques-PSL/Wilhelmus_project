 Kom, Lieve Jeugd! een vrolijk Lied, De lieve Mei ter eer! 'Er daalt uit wolkjes, bol en mild, Een stroom van zegen neÃªr. Het regent bloemen, kruid en gras, Hoe malsch is ieder drop. Daar breekt het Zonlicht helder door. De gantsche lugt klaart op. Het Vooglenchoor, dat treurig zweeg, Barst uit in lofgeschal, 't Woud schatert van hun blijden Zang. 't Is blijdschap overal. Daar strijken Bijen op 't gebloemt, Ja, met een zagt gebrom, Heet dat arbeidzaam talrijk heir De Meimaand wellekom. Door ons, ons Kind'ren, ook gejuicht, Ja, met een blij gemoed, En met een dankbaar lofgezang De lieve Mei begroet. Het wemelt al van werkzaamheid. Natuur leeft van rondsom. Kom, heeten wij met nieuwe vlijt De Meimaand wellekom. Vernieuwde vlijt, door vreugd' en lust In 't oefenperk geleid, Verkondigt aan den goeden God Best onze dankbaarheid. Ja, God! tot arbeid riept Gij ons, Roept Gij ons, dezer uur, Voldoen wij dan Uw stem, o God! En de inspraak der natuur. Welaan! Verstand, en hand en hart, Aan d'arbeid toegewijd; Want beter Lofzang rijst 'er niet, Dan welbesteede Vlijt. 