 Verheugt u, Christenschaar! Wilt juichend looven Hem, die van boven Komt, en maakt den heilweg klaar. De vreugdryke Englenstem Dryft ons naar Bethlehem, Alwaar gebooren is het Kind, Gods Zoon, die ons bemint. Hy komt van 't Hemelhof, En brengt ons mede Den zielevrede; Hem zy hartedank en lof! Treedt aan, valt hem te voet; Hy is ons hoogste Goed; Hy boet voor ons, en maakt ons vry Van zondeslaaverny. In eene reine Maagd Wierdt hy ontvangen; Al ons verlangen Was hy, die onze elend' draagt. Zyn goddelyke gloed Ontvonke ons kil gemoed, Doe ons, met lofzang en gebeên, Tot hem ten stalle intreên. Minryke Vredevorst! Verhoor ons smeeken: Lesch uit uw beeken Onzen heilen hemeldorst. Laat uit uwe ootmoedszugt Ons trekken deeze vrugt: Dat we u (verleen ons die genaê!) Steeds volgen vroeg en spaê. 