 ‘Ag schone Daphne, mijne ziels Beminde, Siet hoe mijn Hert in uwe Liefde blaakt! Ag troost mijns levens, gun dat ik uw vinde, Dewijl mijn ziel na uw besitting haakt; Ag, hoort mijn sugten, Laet af van vlugten, Ag, hoort mijn sugten En dit vlieden staakt! Ik ben die geen die door mijn heete stralen Verligt het Aardrijk met een schone glans, De konsten komen van mijn nederdalen, Ik ben de schoonste self van al de Mans; Gants Delphos eerd my, Ja, elk vereerd my, Gants Delphos eert my Met een Tempel trans.’ Dus deed Apollo vast vergeefsche klagten, Wijl sy gestadig vlugte Bosch-waard in En sijne Liefden als onkuys veragten En sprak: ‘Ag, steld my dog uyt uwe sin! Ik moet u haten, Wild my verlaten, Ik moet u haten En uw gyle Min.’ Dus kwam sy vliedende omtrent de stromen Haer 's vaders, die sy riep om bystand aan: ‘Help, Vader, my dit snood geweld ontkomen, Dus onvoorziens mijn kuysheyd aangedaan; Helpt mijn sijn klagten Altoos veragten, Helpt my sijn klagten En geweld weêrstaan.’ Peneüs, die de Maegd dus hoorden klagen, Sprak: ‘Waarde Dogter, 'k sta uw swakheid by, Mijn hulp sal u bevreyden van sijn lagen, Uw kuysheyd blijft van alle smetten vry. Phoebus wild staken Dit hevig blaken, Phoebus wild staken Uw geweld'narey.’ Fluks voeld de Maagd een schors om hare leden, Die haar het loopen en de vrees benam En te gelijk het schoone lijf bekleden. Sy sprak: ‘Apollo staak uw heete vlam!’ Hy riep: ‘O Goden, Wilt gy haar doden?’ Hy riep: ‘O Goden, Maak haar tot geen Stam!’ Maar te vergeefs, haar overschone leden Veranderden terstond in een Lauwrier. Des kwam te laat sijn sugten en gebeden. Hy sprak: ‘Dit bluscht geensinds mijn hevig vier! Schone Lauwrieren, Gy sult versieren, Schone Lauwrieren, Mijne kruyn en Lier.’ 