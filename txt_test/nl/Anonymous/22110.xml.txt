 Gheeft den Heere zijn eer, en macht, Ghy Princen, en machtighe Heeren: Dalmachticheyt des Heeren hooch acht, In ciraet aenbidt hem seere: Den watren ghebiedt hy wat hy wil, Hy dondert, en blixemt, luy, en stil, En die Zee, die regiert hy. Des Heeren woort heeft macht, en cracht, Den Ceder: breeckt zijn stemme: Hy doet die in Libans, oock met macht, Opspinghen, door synen grimme: Oock springhen de berghen Sirioen, Ghelijck dEenhorens, en Calueren doen, Sijn stem clieft vierighe vlammen. Dies verwondert haer Kades Woestijn, Sijn stem die maeckt flau de Hinden: Sy ontbloodt Velden, en Bosschen fijn, Sijn Eer soudmen vercondghen, Den plasreghen de Heere stilt, Een eewich Concinck hy blijuen wilt, Hy gheft salicheyt, en vrede. 