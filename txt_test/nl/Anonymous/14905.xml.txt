 VVAer zijn Helenaes wond’ren nu, En ‘tkuys Penelope roem gheruchten, Oock ’t schoon Daphne die in’t loopen schuw Soect Phoebus te ontvluchten, En al Narcissus suchten. ’T is al maer wint // die’t wel besind Haer roem // haer bloem // haer lof niet allen, Die teghen mijn, wiens schijn ick vind’ Hun al kan over-brallen En doen den hooghmoet vallen. Mijn schoon Goddin // mijn soete Min Voor u ick nu wil buyghen mijn knien, Aenhoort // een woort // verstaet den sin, Op datse mach gheschien En mijn quaet te ontvlien. Dat is dat lust // u en mijn rust Ons mach, voor dach, noch doen te samen paeren, Seght Jae // en drae // my daer op kust, Soo niet, denckt mijn beswaeren My haest de doodt sal baeren. 