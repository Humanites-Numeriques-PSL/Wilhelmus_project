 DE clare Son,in sHemels hooghe troone Diet al verlicht, met straelen over schoone Gaet staeck haer ganck, so dat zy climt en daelt Te rechter tijt, verlangt en cort de daeghen, Haer loop vernieut sy, sonder te vertraeghen En alle tlicht dat schijnsel van haer haelt. In swerelts pleyn, stelt zy de iaer ghetyden, Als zy van thooch, haer wech af daelt ter zyden Verdort den herfst, al wat wt daerde wast Den winter cout doet soo de lucht bederven Dat al tghe was, en veel ghedierts moet sterven Dees loop blyft onveranderlick en vast. Maer als het nieuwe Iaer ons comt voorhanden Sendt zy terstont, haer warmt in onse landen Vernieut de aerdt, met groente lof en cruyt De soete Lent, doet weer tghediert opluycken Den somer heet, doet rijpe vruchten pluycken Als uyt de doot, het nieuwe leven spruyt. Alleen den mensch, versteent en boos van sinnen Laet hem door dees' aenwijsing niet verwinnen Dat hy zyn oude quae ghewoonten, snoyt De straffe wet, en doet hem soo niet schricken, Noch d'Evangelische ghenae verquicken Dat hy daer door in liefst tot deuchen bloyt Maer o verdoold', immers zijt ghy warachtich Het Hemels licht, en t'aertsche goet deelachtich En inder daet Goods eyghen even veelt Waer toe wilt ghy int oude quaet volherden Bidt liever dat int nieuwe Iaer mach werden En nieuwen geeft, in u ghemoet ghet eelt. Op dat ghy mocht vernieuwt van geest en leus Met sorch en vrees, arbeyden te begheven Dit leven cort, t'welck is een doot en strijt En door de doot een leeuen vernuwen In welckmen voor geen tweede dood sal gruwen Maer stadich duurt van eeuw tot eeuw altijt. Soos al u lijff, gheen arbeyt swaar verdrieten Soos al u gheest een nieuwe vreucht ghenieten Soos al u siel, in droefheyt scheppen lust Soo sullen al des werelts rasernijen Soo veer uyt u vernieuwde herte glijen Dat Godt in u en ghy in Gode rust. 