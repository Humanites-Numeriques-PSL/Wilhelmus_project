 Daar Rozemond, daar is een Roos, De waardste van de Lentebloemen. Hoewel ik voor haar glans verkoos De Roosjes, waardiger te roemen, Die, met een frisser geur en schooner glans belaan, Op beid' uw kaakjes staan. Dat zijn de roosjes, Engelin, Die Minnaars sterven doen of leven. Om dat gebloemt heb ik vol min Mijn hart in uw gebied gegeven. Behaagt dees Roos uw oog? Sta my 'er weer een toe, Die zulk een Offer doe. 't Zou gunst om gunst zijn, waardste schat, En 't sal uw hartje niet beswaren. Het waardste Roosje boven dat Dient afgeplukt of strooit zijn blaren. Uw Roozengaard sal (laat g 'er nu en dan een gaan) Hier na te schooner staan. 