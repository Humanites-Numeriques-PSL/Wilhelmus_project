 BEgga van edel stamme Hoogh gheboren zijt, Vwen Vader Pepin quamme Van de deel Majesteyt, Eerst van Brabandt Vruchtbaer landt Ghemaeckt Hertogh triomphant. O edel Princersse, Meerder zijt gheacht, Ghy zijt Iesus minnersse, Heel tot sijnen dienste tracht; Want ghy uw' jeught Met een vreught Hebt ghestiert tot alle deught. In den ghehouwden state, Al zijt ghy ghestelt, En hebt u in desen grate Met de wereldt niet ghemelt; Want Iesus soet Is u goedt, Die u alle vreughden doet. Ghy dan vierigh beghoste In te minnen seer, Als-men u van man verloste Tot uw' alder-grootste eer, In Iesus min Schoon beghin, Stelt gheheelijck uwen sin. Om hem hebt ghy de reyse Van Roomen ghedaen, Begga tot uwen prijse, Om den seghen te ontfaen; Want sijt vermeert, Oock vereert, Als ghy met reliquien keert. Begga naer het verlichten Van de Hemels brandt Gaet seven Kercken stichten, Om te dienen Godt plaisant, Als Godes Kindt Wel bemindt Hem met alle blijdschap dient. Vwe sustere Geertruyt Wilt heel zijn ghelijck: Want als een vruchtbare spruyt Brengt voorts vele deughden rijck, Oock Maeghden reyn Om te zijn In de liefde souvereyn. Oorlof Princersse schoon Met uw' deughden klaer, Iesus is uwen loone, Iont ons Begghijnkens eerbaer Dat w' in't jolijt, T'allen tijdt Mochten eeuwigh zijn verblijdt. 