 HEt comet een scyp geladen hent aen dat hoechste boert Maria hielt dat roeder die engel stuert dat voert Maria gades moeder gelaeuet moetstu syn wy waren al verlaeren dedet v lieue kyndekyn Maria gades moeder gelaeuet moetstu syn vermeende Conynginne der engelen aenneschyn Maria gades moeder woe is v lof soe breyt ten kan geen man bescryuen v grote eerwaardicheyt In eenre stylre wagen coemet ons dat scyp aen lant het brenget ons ryke gaeuen een soen is ons gesant Het leget in eenre crybben dat lieue cleyne kynt myt sinen verweenden rybben in snoeden doekerkyn Het leget in eenre wagen dat lieue cleyne kynt het luchtet woe een spiegel als die kersten alle gader syn Mocht ic dat kyndekyn cussen voer synen roder mont des mochte my wal gelusten van sunden worde ic gesont 