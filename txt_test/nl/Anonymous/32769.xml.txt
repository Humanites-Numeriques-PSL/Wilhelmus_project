 COmpt neder daelen Met uwe straelen, O drymael heyligh Geest, Ontsteeckt nu minst en meest Ons hert, ziel en ghemoet Met Liefdens soet Wilt keeren t'quaedt Door u ghenaedt, Neempt ons in u behoedt. Naer u begheeren Wilt van ons weeren De quaey genegenheydt Die stadigh ons verleydt. De sonde vleyt schoon aen, Met valsch vermaen: Gheeft ons de kracht Door uwe macht, Om haer te weder-staen. Fonteyn der deughden, Vol soete vreughden, Waer uyt ghenade vloeyt, Die onse ziel besproeyt: Comt voester, voeyt en laeft Die tot u draeft, Den Aertschen mensch, Die ghy naer wensch Met wijsheydt hebt begaeft. Laet ons ghebeden, En klaecht-baer reden, Van u doch zijn verhoort; Weest nu niet meer verstoort: Spaert ons ghenadigh heer, Weerdt alder eer: Wy roepen steedts: O Gheest des Vreedts, Neemt tot ons uwen keer. 