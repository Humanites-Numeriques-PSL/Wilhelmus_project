 LIefd’ is een alsoo soete lust, Soo kitteligh een blye weelde Dat mijn ghemoedt niet anders beelde Als zyn vreught die mijn stelt gherust, O soete bly ghestreel Blijft mijn vercooren deel. Hy roemt, wie wil hem van ’t gheluck Dat noyt geen Liefdens quael hem pijnde Contray ick doen hy my mijnde, Ick achten‘t vreught in stee van druck, O soete bly ghestreel Blijft mijn vercooren deel. Ick acht veul meer de minste gunst, Jae d’ooghluyck van mijn alderschoone, Als Konincx staf, of gouwe Croone, Of ‘tgheen den Mensch bedenckt in kunst O soete bly ghestreel Blyft mijn verkooren deel. Nae dat dees al so soete vlam Mijn zielens lust naer wensch ontvoerde, Noyt blyer tijdt of lust beroerde, Mijn gheheugh als dees die benam Mijn ghetreur, ach! mijn min Blijft mijn hert ick u sin. 