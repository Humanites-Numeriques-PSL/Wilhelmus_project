 Kom, staak uw droevig treuren, Beminnaars van den Heer! Wyl God ons op wil beuren, Ons red, gelyk wel eer, Daar Hy ons uit elenden Verlost, en ’t doodsgevaar Goedgunstig af wil wenden, Loof Hem, Godvruchte Schaar! Laat ons, met blyde klanken, Hem geeven lof en eer, Laat ons verheugd, Hem danken, Daar Hy Prins willem weer Wou brengen tot zyn Wooning, En redden uit den druk, O Groote Hemel – Koning! Geef verder hem geluk. Wil onze Erfstadhouder, O aller Vorsten Heer! Nu Gy op zyne schouder Doet rusten, als wel eer, Zyn Hooge Waardigheden En Ampten, by de hand Steeds leiden, richt zyn treeden, Tot heil van Kerk en Land. Laat nimmer ramp hem hindren, Noch zyne Gemaalin, Wil ook hun dierbre Kindren, O God! uit tedre min, Met hen genadig hoeden Voor tegenspoed en druk, Schenk aan hem altoos ’t goede, Ja, geef hem ’t grootst geluk. Geef die Regeerders zegen, Die ’t heil van Kerk en Land Zeer zwaar op ’t harte weegen, Gelei hen by de hand, Doe hen toch steeds ervaaren Dat Gy hen hulp en raad Kunt schenken, wil hen spaaren Tot nut van Kerk en Staat. Geef, Braaven, die hier woonen, Uw heil, ô groote God! Wil ons met zegen kroonen, Geef ons dit zalig lot, Dat Neêrlands Burgren leeven Als Broeders, met elkaâr, En wil ons ’t goede geeven, Bescherm ons voor gevaar. Laat nimmer onheil schade, Ons dierbaar Vaderland, Maar breng dat, uit genade, Weer in verheven stand, Wil tog in gunst vergeeven, Om jezus wil, al ’t kwaad, Dat wy zo lang bedreeven, Blyf onze Toeverlaat. Wil, door Uw Geest ons leider Op ’t pad der waare deugd, Maak ons ten allen tyden Door Uwe daân verheugd; Doe ons steeds dankbaar weezen, Dat de Erfstadhouder weer, Door U, gelyk voor deezen, Hersteld is in zyn eer. 