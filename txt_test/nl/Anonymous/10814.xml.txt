 Dit heef ick an, en drincket dan Met eenen sedt Als ick my weer ghelijck een man, Ick vaer te bedt Dus wil ick niet vertoeven, maer proeven Dit wijntghen ras, fijn uyt dit glas T’ontdraeyt die vaste schroeven. Doet ghy so me, soo ick terstee, V voort gae Een cleyne bee, hoeft ghy hier ree Ist soo seght jae Om sulcken croes te drincken, sonder clincken Nu derf ic niet, omdat ment siet Ghy mocht my schand na dincken. Nu tsa wel an, siet of ick can Te deeghen wel Ick scheyer niet van in dit ghespan T’moet in myn vel Als ict heb binnen, micke, tmach hemt schicke Ick gaer mee voort, alsoot behoort Nu tsa waer nae stae icke. 