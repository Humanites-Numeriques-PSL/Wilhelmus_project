 Als 't glaasje in 't ronde vrolijk zwiert, En 't hart door vreugde is opgetogen, Dan wordt der blijdschap bot gevierd, Zij vlamt, zij tintelt elk uit de oogen; Maar hoe de vreugd ook stijgt ten top, Uw bijzijn moet het werk bekroonen, 't Gevoel van 't hart welt hooger op, Als gij er zijt, o lieve schoonen! Gij zijt bij disch, bij vreugd, bij wijn, Een bloemenkrans, die door zijn geuren Ons in een hemelhof doet zijn, Waar alles smelt in zachte kleuren; In rozenperken zweven wij, Wanneer ge uw glanzen wilt vertoonen, Gelukkig dan dit uur, dat gij Hier bij ons zijt, o lieve schoonen! Wij achten u gelijk een bloem, Waaraan geen schender zich durft wagen; Gij zijt van dezen disch den roem, Daar we op uw bijzijn glorie dragen; Van hier, wiens taal u blozen doet, Wie vrouwen kieschheid waagt te honen, Draagt op zijn tong zijn vuil gemoed, Het schoone alleen behaagt de schoouen! 