 De blijde dag is aangebroken, Waarop ge, ô tederminnend Paar! Uw zuivere echttoorts hebt ontstoken Aan Hymens deugdgewijd altaar. Gij ziet, waar gij uwe oogen slaat, De gulste vreugd op elks gelaat; Ja, de om deez' disch geschaarde vrinden Verheffen in hun kunstloos lied Het heil, dat zulk een echtverbinden In zulk een ruime mate u biedt: Bezeft de volle waarde 'er van, Geluk, veréénde vrouw en man! Man en vrouw! vrouw en man! Bezeft de volle waarde er van Welaan, de glazen volgeschonken, Op 't heil van Bruidegom en Bruid: Welmenend aan elkaêr geklonken, Drinke elk die op hun welzijn uit, De feestwijn, u ter eer' geplengd, En die ons hart weldadig drenkt, Doet onze borst welmenend gloeijen: Zoo moet de daauw van 't waar geluk Uw heilrijke echtkoets mild besproeijen: Dan knelt u nooit het huwlijksjuk; En kuscht ge uw kroost, ja, dan...ô! dan Bezeft ge, ervaren vrouw en man! Man en vrouw! vrouw en man! Bezeft ge er al den wellust van. 