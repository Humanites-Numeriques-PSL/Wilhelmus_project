 ARghe winter ghy zijt cout. Vergangen is ons tgroene wout. Vergangen zijn ons die louerkens aender heiden Die loouerkens die aender heyden staen daer op singt die nachtegale | Van minnen singhet ons Die fiere nachtegale Tsauonts als ick slapen gae Vinde ic mijn bed alleine staen daer op so rust die fiere nachtegale Tsmorgens als ick op stae. Ende ick mi wel gheciert hae So coemt mijn lief Ende biedt mi goeden morghen Goede morghen so wil ick wel voorwaer Ic seg vrou maecht bint op v hayr Met roode gout Ende met groene side Si ginc voor ic volchde na si brochte my daer een schaecbert na In elcke hant Twee dobbelsteenen Si ley tsaecbert op tvelt dye dobbelen wil die brenget gelt Anders mach hi Tsoheyme wel blijuen 