 V liefde quelt my tot der doot O edel schoon Goddinne, Verlicht u dienaers lijden groot Eer dat ick heel ontsinne En vergae door u minne. Eer ick u oyt met ooghen aensach Maer van u hoorde spreken, Dees heeft Venus den selven dach My met u liefdâ€™ ontsteken Is niet liefken een groot teecken. Hoecomt ghy Lief die om u gaet, Zijn vleysch en bloet verteeren, V troost onthouden vroech of laet En u oock van hem keeren Die u op eer gaet gheeren. V eerbaer wesen schijnt lief niet Te zijn so straf van natueren Maer goedertier dus myn verdriet, Wilt blussen al myn treuren Of de doot sal ick besueren. Reyn suyver Princesse goet Mocht ic kso gheluckich wesen, V te cryghen so sou myn moet Van veel drucx zijn ghenesen Ontfermt myn lief door desen 