 Lestmaal, in’t rysen van een koele morgen, Zo heb ik myn begeven op de Jagt. Al op een weegetje, onbedagt, Vond ik een Maagdetje sitten verborgen, Onder de Boomen, daar ’t soo groene was. De vogelen die songen met genugten: ’t Gedierte maakte daar een soet geluit. Filander speelden op zyn Fluit Zoo datter niet en waar als groot genugten: Ja, met geen tongen waar te spreken uit. Doen sag ik aan haar snee witte borsjes Zo zoetjes op en dan weer neder gaan. Doen begon myn jong hert te slaan Zo dat ik niet langer kon verbeiden, Ja, kon verbeiden om by haar te gaan. Ik ben zo zoetjes doen by haar gekomen, Om eens te sien wie dat dees Maget was. Filander mijn goedgunstig was, Zo dat ik datelyk wel kon bemerke Aan haar schoonheid dat zy myn liefste was. Ik nam dat zoete kind in bey myn armen. Voor hare rooder mond heb ik haar gekust. Ik zey: ‘Myn Engel weest gerust, Ik blijf u dienaar, ik sal u ontfermen, Ik zal u laven na myn eyge lust.’ En hare Vrinden hebben het vernomen, De valse tongen die daar quamen by: Dat brengt myn hertjen in de ly. Maar nu zo is zy van myn weggenomen, Om dat ik ‘er niet meer sou komen by. Ik doe mijn klagten aan de groene bomen, Ik sugt, ik klaag. Wie helpt my uit de pyn! Myn liefste was myn Medicyn, Maar nu zo kan ik by haar niet komen, Dat doet myn Ziel in groote droefheid sijn. Wat kan een Minnaars hart ook mee beswaare, Als hem de Liefste alzo werd ontrukt? Dat bragt myn Zieltje in den druk, Maar ik en zal, eylaci, niet bedaaren Of de Godin sal toonen weder min. Maar of ik klage of kerm ofte smeke, Eilaas, de liefste die en hoort myn niet, Dies sy geen droefheid aan mijn ziet. Konde de aarde of de boomen spreken, Die soude myn getuigen konnen zyn. Wat helpt, lacy, al dat lammeteere Nu ik ‘er missen moet myn lieve Bruid. En of ik schrei myn oogen uit Van droefheid groot, ik moetse dog ontbeeren. Mag het niet sijn, zo sterf ik dan van pyn. 