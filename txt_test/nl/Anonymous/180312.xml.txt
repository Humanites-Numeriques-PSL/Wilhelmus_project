 Cupido, Venus dartel Wigje, Berooft van Scepter en van Kroon, Leg af uw Boogje met uw Schigje, De Munt-godin zit op zijn Troon: Leg af uw Boogje met uw Schigje, De Munt-godin zit op zijn Troon. Laat Vrouw-natuur van u vry pronken, Met een volmaakt geschapen Beeld, Het kan geen Herten meer ontfonken, Het Geld alleen de Liefde teeld: Het kan geen Herten meer ontfonken, Het Geld alleen de Liefde teeld. De Deugd wel waardig om te loven, Verzelfster van opregte Min, Ziet men nu t’eenemaal verschoven, De Geld-zugt keerd nu yders zin: Ziet men nu t’eene-maal verschoven, De Geld-zugt keerd nu yders zin. Verstand en deftig redeneeren, Wel eer by yder een ge-eerd, Ziet men eylaas de rug toe keeren, Het Geld maakt yder een geleerd: Ziet men eylaas de rug toe keeren, Het Geld maakt yder een geleerd. Weg dan met zinnelijke Leden, Met deugd en schranderheyd van Geest, Die Geld heeft word hier aangebeden, Al was hy plomper als een Beest: Die Geld heeft word hier aangebeden, Al was hy plomper als een Beest. 