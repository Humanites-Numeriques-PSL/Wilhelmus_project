 T'Verheucht my, als ick heb verstaen Wy gaen ten Huys des HEEren, Dat ons Voeten betreden gaen JErus'lems Poort' vol Eeren. JErus'lems is ghebouwt een Stadt Om datmen nae s'Heeren Placaet, Aldaer te samen come. Die Stammen te verschijnen daer Die Stammen onses HEEREN, Te Predighen int Openbaer, Om Israel te Leeren. End s Heeren Name Dancken bly, Daer sitten oock te Rechten vry Die Stoel' des Huyses Davids. So wenschet nu JErusalem, Gheluck Heyl ende vreede Wel Salich coemt Gods Seghen hem, Die dy bemint heeft mede Het moet van binnen Vrede zijn, End Heyl in alle Vesten dijn, Gheluck in dijn Palleysen. Om mijner Broeder willen ick Dijn Vreed' in alle Hoecken, End om mijn Vrienden Salichlick, Dijn Welvaert wil ick soecken. End om des HEEren heylich Huys So wil ick neerstich end altoos Dijn Beste gaen Aenvaerden. 