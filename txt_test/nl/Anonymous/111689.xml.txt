 KUPIDO, als hy ter dezer dagen, Gezeten aan een blanke bron, Op myn Lier my hoorde klagen, Om 't afzyn van myns Levens zon? Beloofde zelfs verliefd op deze minnelusjes Zo vol opregte trouw, terstond My voor een lied twee suik're malse kusjes Van zyn Mamaatjes roosemond. Myn Lier begon op scheller klanken, Te grootser nu op dit geluk, Het minnewigtjen te bedanken: En zey hem, ach gy kend myn druk, Gy kend die oogjes die myn ziel doen kwynen Ik zal'er twee, wel eens zoo zoet U geven, maakt gy, dat myn Rozelyne My maar een van die gunsten doet. Hy knikte my toe, het ooglyk diefje Met myne beede wel te vreen, Daar ik die gunst zou van myn Liefje Genieten. Daar mee vloog hy heen. Nog kweeld myn Lier ter eeren van de minne, Zelf sonder ik de snaren sla; Zuld gy nu ook zoo ras myn Herderinne, Dees zyn beloften komen na? 