 'k Maak mijne ruikers naar begeeren, Ieder kan krijgen, wat hij wil; Minnende harten geef ik stil Rozen en leliÃ«n met primulaveren. Hier heb ik de vergeet-mij-niet Voor reizigers wanneer zij scheiden En met de goudsbloem, die gij ziet, Kan ik wellicht een vrek verblijden. Dan heb ik voor de hovelingen Nog zonnebloemen groot en klein En voor de pronkers, wie ze ook zijn, Heb ik nog tulpen en seringen. Hier is het kruidje-roer-mij-niet Voor dichters, schilders, componisten; Hier gouden regen, dien ik bied Aan allen, die hun goed verkwisten. De belladonna voor de grisettes En voor de vlijt de reseda; 'k Geef aan de trots de dahlia Klokjes en suchsia's aan de coquettes. Rozen heb 'k steeds naar ieders zin Voor alle jonge, minnende paren; Maar voor het voorwerp mijner min Zal 'k er een zonder doornen bewaren. 