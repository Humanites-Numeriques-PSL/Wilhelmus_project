 Schoon soete lief waert v bequame Dat ghi mi gaeft een troostelijc woort Ic en soude certeyn geen ander boelken kiesen Al sout mi oock aen mijn leven gaen Helpt mi maria minen druc verslaen Ick hebbe verloren mijn beste pant Adieu schoon Ianneken tot op een wederkeeren Adieu ic vare na troomsche lant Dese nijders tongen gaen voor mijn ooghen Ende achter minnen rugghe stroyen si quaet Si doen mijn ionghe iuecht verdrooghen Dat sal ooc aen mijn leuen gaen Het cost mijn herteken so menighen traen. Hier ende elders aen elcken cant Adieu schoon Ianneken tot op een wederkeeren Adieu ic vare na troemsche lant Princersselijc lief hoe moechdi mi vergheten Ende ic was altijt so ghereet Ende dat ghi mi dus wilt versteken Dat valt mijn herteken al te wreet Mijn lijf mijn goet was voor v bereet Want ic noeyt schoonder lief en vant Adieu schoon Ianneken tot op een wederkeeren. Adieu ick vare na troomsche lant 