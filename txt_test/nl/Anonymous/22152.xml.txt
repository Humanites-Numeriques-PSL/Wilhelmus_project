 Godt die will ons bermhertich zijn, En synen Seghen gheuen: Sijn aensicht ons met claren schijn, Verlicht ten eewighe leuen: Op dat wy bekennen syne werck, En wat hem bemindt op deerde, En Christus ons Salicheyt, en Sterckt, Den Heyden bekendt mach werden, En hun tot Godt bekeeren. Soo dancken Godt, ende louen u, De Heyden ouer alle: En alle de wereldt verblijdt haer nu, En singt met grooten gheschalle: Dat ghy op deerd den Rechter bist, Die niet laet de sond domineeren, U woordt den Troon, en weyde is, Die tvolck houden recht stane, Om te wandlen op rechter bane. Het dancken Godt, ende louen u, Allen tvolck met weldaden seere: Dlandt brengt vruchten, en tverbetert nu, U woordt is wel gheraeckt Heere: Ons ghebenedij Godt Vader, Godt Soon, Ons ghebenedij Godt heyligher Gheest, Dien alle de wereldt eerst seer schoon, En voor hem sy vreesen aldermeest, Nu spreeckt van herten, Amen. 