 EEen wewer hat een meysken lief. Hi mindese also seere Hi en vraeghde na haer goeyken niet Hy mindese om haer eere. Men cost hem wel ghelouen. Dat sy goet meysken was Daer na vant hijt gheloghen. men seytet op dit pas. Die bruyt had den rou so groot Als men gaen dansen souwe Daer quamen twee clappeyen geloopen. Die brochten hem inden rouwe Sy spraken bymer. trouwe. De bruyt en is gheen maecht Het mocht noch wel ghebueren Dat sy de broecke draecht Den bruygom die dit hoorde. Hi was so seer ghestoort Hy sprack met haestighe woorde Hy souse smyten doot En is dat niet een hoere Ick trouse voor een maecht Ick hebt haer van te voren So menich mael gheuraecht Die vrienden al te samen Dat maeschap vander bruyt Begonsten hen te | schamen Sy liepen ter dueren wt Van daer zijn sy gheloopen Sy lieten de bruyt alleen In eenen kelder ghesloten Dat aerdich meysken reyn. Den dach die is gheleden Den auont quam daer aen Men stelde hem te vreden Met also menighen man Blijft doch by v huysurouwe En wilt daer blijuen by Si sal v zijn ghetrouwe Ten sal gheen hoerken zijn Als de brugom dit verhoorde Hy was so wel ghemoet Hy sprack met haeste woorde den raet die dunct my goet Wilt sy my dat gelouen Ick sal haer laten wt Al in mijn camer comen Soe slaep ick bide bruyt Dat huwelijck wert ghesloten die bruloft wert ghemaect Het heeft haer seer verdroten Si die in den kelder sat Hi hadse daer in gesloten Hi lietse wederom wt Hi dede dat duerken open doen quam die proper bruyt Wilt v hier af wachten Ghi meyskens ouer al Soe en comen daer gheen clachten Alsmen gaen dansen sal Segghet cloeckelijck van te voren dat ghi een meysken zijt Wat schayt een woort verloren Om niet sidy doch quijt. 