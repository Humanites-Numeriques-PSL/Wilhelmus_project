 'k ZIe de Zon bestraalt de Kimmen Met zyn heug'lyk Morgen-Ligt, En verdryft uit ons gezigt Nare nagts stik-donk're schimmen. Op myn logge ziel! dit 's stof Tot des Heren dank en lof. 'k Kom myn Morgen-Offer leggen Op die goude Reuk-Altaar. Dat het God gevallig waar'! 'k Kom u dank, ô Vader, zeggen, Dat gy my weêr hebt bewaakt, En u goedheid nieuw gemaakt. Nooit en sluimeren uw ogen, Trouwe Hoeder, dat uw volk, Als door vuur-kolom en wolk Veilig zeker slapen mogen; Mits uw zorg hen zo bewaart Dat geen quaad hen wedervaart. Briescht de duivel om ons henen: Sluipt de pest in duisternis: Zo'er bange nacht schrik is: Al dat onheil is verdwenen, Als gy met uw oog maar wenkt; Wyl geen ramp dan naakt of krenkt. ô Myn Ziel! wilt steets erkennen Al wat u de Here doet; Dat gy Hem geen quaad voor goet Moogt vergelden maar gewennen Zo aan Hem en zyn gebod, Dat Hy weder zy U God. Immers had gy, Heer, regtveerdig Weggenomen, onverwagt, Myne ziel voorleden nagt: Ja 'k beken, ik was het weerdig Dat myn deel was in den kuil Vol van knerssing en gehuil. 't Is nu dag, dies moet ik werken, Eer de nagt des doods genaakt, Als men 't werken eeuwig staakt, 'k moet nu tyt en stont op merken: 'k Moet steets bezig zyn, dat Gy Nooit vint dat ik ledig zy. Op dat werken volgt het rusten: Op die rust het werken weêr, Tot de dienst van onze Heer, Met vernieuwde kragt en lusten, In de dag der euwigheid, Daar men nimmer nagt verbeid. 't Is nu dag; 't past dat myn handel Nagt en duisternis verzaak': Dat ik nugt'ren ben, en waak': 'k Vast nu dat myn gantsche wandel Sy als van een Kind van 't Ligt, Altyd voor Gods aangezigt. Leev' ik onder duisterlingen, Onder kind'ren van de nagt, By een krom verdraait geslagt: Sterker moet myn ligt doordringen, En zo schynen meer en meer, Dat het strekk' tot Vaders eer. Lâat derhalven dog u stralen, Zonne der geregtigheid, Die genezing van u spreid, Innig in myn ziele dalen: Morgen-Ster ga op in my, Dat ik ligt in u meê zy. Dat u Geest my leid'en lere, Na den regel van u woord: 'k Ga van ligt tot ligt dan voord. 'k Zal my nimmermeer dan keren Van 't regt en enge pad 't Welk ons brengt ter Hemel-stad. 'k Wil tot myn beroep nu treden, Om in 't aanschyns zweet myn brood t'Eten, zo Gy eens gebood: Geev' my weêr myn nooddruft heden, En vergenoegen met myn deel, 't Zy het weinig is, of veel. Voorder myner handen werken: Zegen Heer al myn bedryv', Dat het in u gunst beklyv'. Laat dog u genâ my sterken. Willen, werken, geef het al, Dat het aan U welgevall'. Laat u Eng'len my zo dragen Dat myn mond, of hand, of voet, Aanstoot, strik, nog kuil ontmoet: Dat ik vry blyf van de plagen, Die my anders onverwagt Treffen zouden eer ik 't dagt. Laat geen zonden my verrassen; Hoed my, Heer, voor schaad en schand; Vat my met de regter-hand: Laat u Zoon myn schult afwassen, Dat ze tusschen U en my Nimmermeer een scheits-muur zy. 'k Zal dan dezen dag beleven Als een dag van Zaligheid, Onder u getrou geleid', 'k Zal U dank en eere geven, Zo Gy, Heere, waardig zyt, Deze dag en alle tyd. 't Geen ik heb voor my gebeden, Laat dat ook geschonken zyn Aan al d'uwen, en de myn': Want wy zyn malkanders leden. Stort alom u zegen: ja Gun myn vyand zelf genâ. Die Gy 't roer van Land of Kerken Hebt gegeven in de hand, Ider na zyn Ampt en stand; Laat u Geest hen to bewerken, Dat ons heil gestadig groey', En in vaste welstand bloey'. Bouw dog Zions schone mueren: Breek de Poorten van de Hel: Babels spitzen nedervel: Laat u Kerk het al verduren Wat met herte, mond of hand, Tegen uwe Schaar zig kant. Doet het bloedig zwaard opsteken: Water, honger, pest en brand Weer' van Huis, en Stad, en Land: En wat meer ons mogt ontbreken, Bidden wy U al te zaam Om U Zoons wil, in zyn Naam. 