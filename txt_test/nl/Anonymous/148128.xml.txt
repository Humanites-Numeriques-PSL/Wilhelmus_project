 God heeft ons zijn woord gegeven; 't Woord van God blijft eeuwig waar: Wat zou ons dan ooit doen beven, Zelfs in 't allergrootst gevaar? 't Woord van God blijft eeuwig waar, Zelfs in 't allergrootst gevaar; Wat zou ons dan ooit doen beven? God heeft ons zijn woord gegeven! Trotsche bergen zullen wijken, Vaste rotsen eens vergaan; Zijne trouw zal nooit bezwijken, Zijn verbond blijft eeuwig staan: Laat de wereld zelfs vergaan, Zijne trouw blijft eeuwig staan; Wat ooit wanklen moog of wijken; Zijn verbond zal nooit bezwijken. Treurigen, het hoofd naar boven! 't Hoofd naar boven, hoopt op God! Wat Hij zweert moet gij gelooven, Zelfs in 't hachlijkst levenslot. Vest uw vaste hoop op God, Zelfs in 't hachlijkst levenslot; Heft blijmoedig 't hoofd naar boven! Wat God zweert moet gij gelooven. 