 Het kussen kan aan allen Toch wondergoed bevallen, Maar toch geloof gerust: Verschillend wordt gekust. Gevaarlijk of onschuldig, Vol drist of heel geduldig, Soms gloeiend, soms ook koud, Schroomvallig nu, dan stout. O kus, o kus, o kus! De schoonste kus wordt steeds gekust Met vuur en drift, met gloed en lust, O kus! De schoonste kus wordt steeds gekust Met vuur en drift, met gloed en lust! Laatst sprak mijn zuster Anne Tot nichtje Marianne: ‘Hoe heerlijk smaakt een kus Van onzen muzikus! Melodisch en harmonisch, Chromatisch, diatonisch Is zulk een warme kus Van mijn Hieronymus! O kus, o kus, o kus! De schoonste kus noem ik aldus Een kus van mijn Hieronymus!’ O kus! De schoonste kus noem ik aldus Een kus van mijn Hieronymus!’ ‘Gij zijt mijn levenszonne,’ Zegt Markus tot de bonne, Hij noemt haar lieve zus, Ontsteelt haar kus op kus: Hoe teeder toch en lieflijk, Toegevend en gerieflijk, Hoe smeltend en vol lust Zoo'n kindermeisje kust. O kus, o kus, o kus! ‘De schoonste kus,’ zegt Markus dus, ‘Is ongetwijfeld Mina's kus.’ O kus! ‘De schoonste kus,’ zegt Markus dus, ‘Is ongetwijfeld Mina's kus.’ ‘Mijn man is archivaris En bibliothecaris,’ Zucht Alida met smart, ‘En dat versteent zijn hart. Kom 'k hem een kus verzoeken, Zoo smaakt die naar de boeken, Naar inkt en naar papier En geeft geen grein plezier!’ O kus, o kus, o kus! ‘Geen droger kus,’ roept Aaltje dus, ‘Dan zulk een Archivariskus.’ O kus! ‘Geen droger kus,’ roept Aaltje dus, ‘Dan zulk een Archivariskus.’ ‘Wil toch een kus mij geven, Al kostte 't ook mijn leven,’ Vraagt Frits aan Henriet, De Juffer van 't buffet. ‘Frambozenlimonade, Vanille-chocolade, Al wat mijn hart slechts lust Dat smaak ik als gij kust. O kus, o kus, o kus! De fijnste kus, die ooit bestond, Geeft Henriette's rozenmond.’ O kus! De fijnste kus, die ooit bestond, Geeft Henriette's rozenmond.’ Onlangs in de operette Zat Frans naast een grisette. Dra had hij haar gekust En vrijden zij met lust. Maar toen hij weg wou dwalen Toen riep zij: ‘Eerst betalen! 'k Heb 't u vooruit verteld, Mijn kussen kosten geld.’ O kus, o kus, o kus! ‘De duurste kus,’ roept Frans aldus, ‘Dat is wel zoo'n grisettenkus.’ O kus! ‘De duurste kus,’ roept Frans aldus, ‘Dat is wel zoo'n grisettenkus.’ Laatst sprak de kleine Anna Tot haar vriendin Johanna: ‘Hoe lekker is een kus Van mijn mechanikus! Vol stoom en gloed en leven Komt hij mij kussen geven. Onstuimig heeft hij lief Als een locomotief. O kus, o kus, o kus! Een vurige kus, een forsche kus, Die kus van mijn mechanikus!’ O kus! Een vurige kus, een forsche kus, Die kus van mijn mechanikus!’ Toen sprak vriendin Johanna Tot onze kleine Anna: ‘Nog beter smaakt een kus Van onzen medikus. Nooit laat hij op zich wachten, Zijn kus schenkt nieuwe krachten; Gezondheid geeft de kus Van elken medikus. O kus, o kus, o kus! O, de gezondste kus is dus Gewis die van een medikus.’ O kus! O, de gezondste kus is dus Gewis die van een medikus.’ Streng volgens de etiquette Kust Mylord zijn Jeannette, Hoe koud is toch een kus Van zoo'n phlegmatikus! Nauw merkbaar gaan zijn lippen Haar over 't mondje glippen. De kus van zulk een snaak Heeft in 't geheel geen smaak. O kus, o kus, o kus! ‘Geen flauwer kus,’ zucht Jeanne dus, ‘Dan zulk een etiquette-kus!’ O kus! ‘Geen flauwer kus,’ zucht Jeanne dus, ‘Dan zulk een etiquette-kus!’ ‘Mijn man,’ zucht Jonkvrouw Grade, ‘Is thans bij de ambassade; Hoe bitter smaakt de kus Van zoo'n politicus!’ Maar vreugdevol zegt Grietje Tot tante Annemietje: ‘De bakker kust met gloed, Hij heeft zoo'n heet gemoed! O kus, o kus, o kus! De schoonste kus, de warmste kus, Dat is gewis een bakkerskus!’ O kus! De schoonste kus, de warmste kus, Dat is gewis een bakkerskus!’ Mijn achternicht Mathilde, Die nimmer trouwen wilde, Die nooit naar hartelust Een minnaar heeft gekust, - Die kust thans, och, zoo teeder Haar poesje telkens weder. Al spijt haar 't nog zoo zeer Geen minnaar kust haar meer! O kus, o kus, o kus! En poesje, tot haar groot verdriet, Waardeert haar teedre kussen niet. O kus! En poesje, tot haar groot verdriet, Waardeert haar teedre kussen niet. Zoo goed als elk intusschen Bemin ook ik het kussen; 'k Vraag aan de dames dus Tot loon een teedre kus. Hoe groot is mijn verlangen U aan mijn hart te prangen! Maar 'k vrees, het zal niet gaan, Neemt daarom deze aan. O kus, o kus, o kus! 'k Roep dus tot allen, jong en oud: ‘Een dwaas, die niet van kussen houdt!’ O kus! 'k Roep dus tot allen, jong en oud: ‘Een dwaas, die niet van kussen houdt!’ 