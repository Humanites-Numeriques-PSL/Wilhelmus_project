 Voor vreemde machten, trotsch en wreed, Wier boeien het nog had te dragen. Had de Bataaf zijn bloed en zweet Te lang gestort in vroeger dagen, Toen zag een kroost van later eeuw Dien vadergrond niet meer als slaven. Zien wij de vaân van Neêrlands leeuw, Dan zijn wij trotsch op d' erfgrond der Bataven! Dan zijn wij trotsch, Dan zijn wij trotsch op d' erfgrond der Bataven! In onze beemden, rijk aan vee, Juicht ieder landman in den zegen. De handel eert in reinen vreê Ons even schoon, als moed den degen. Die meren, plassen drooggemaakt! Dat schepental in ieder haven; Die nijverheid, met kracht ontwaakt! Ja, wij zijn trotsch op d' erfgrond der Bataven! Ja, wij zijn trotsch, Ja, wij zijn trotsch op d' erfgrond der Bataven! Hoe heeft op zee, in strijd op strijd, Dit land steeds overwicht verkregen! De Ruiter, Tromp, wier roem altijd In luister schittert allerwegen! Prins Willem van Oranje bracht De vrijheid hier aan Hollands braven, Bevestigd door Prins Maurits kracht; O, wij zijn trotsch op d erfgrond der Bataven! O, wij zijn trotsch, O, wij zijn trotsch op d' erfgrond der Bataven! O Land! ontwoekerd aan den vloed, Moeras voorheen nu rijk in steden, Door dijk en dijk alom behoed, Vrucht der volharding van 't voorleden, Gij vindt uw' sterkte in eigen aard; Een Coehoorn, woek'rend met zijn gaven, Als Neêrland op zijn werken staart, Dan is het trotsch op d' erfgrond der Bataven! Dan is het trotsch, Dan is het trotsch op d' erfgrond der Bataven! Mocht bij 't kanon zoo vaak de faam De schoonste lauwren hier verkonden, Boerhaave! Erasmus! bij uw naam Wordt een veel kalmer glans gevonden! De Wit! De Groot! de wereldroem Van Rembrandt, dien zijn werken staven! Bij 't prijken van zoo menig bloem, Is 't harte trotsch op d' erfgrond der Bataven! Is 't harte trotsch, Is 't harte trotsch op d' erfgrond der Bataven! En Neêrlands taal! gespierd en rijk, Nu melodieus, dan als de donder! Een Vondel, Hooft, een Bilderdijk! De vlucht der toonkunst! Amstels wonder! Die vindingen, zoo rijk in tal! De Zeevaart met een schat van gaven, Een vijfde wereld aan 't Heelal! 't Maakt al ons trotsch op d' erfgrond der Bataven! 't Maakt al ons trotsch, 't Maakt al ons trotsch op d' erfgrond der Bataven! Steeds roemrijk, schoon te niet gebracht Door despotieke overmachten, Was Neêrlands kalmte, Neêrlands kracht, Na 't lijden, dat die tijden brachten. De keten viel, de dag was dáár! Oranje keerde naar deez' stranden. Zijn vorsten-trits na vijftig jaar Maakt trotsch ons op 't herstel der Nederlanden! Maakt trotsch, Maakt trotsch ons op 't herstel der Nederlanden! 