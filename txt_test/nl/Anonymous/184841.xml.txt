 Myn loflied zy aan U gewyd, Rechtschapen Heldenschaar! Wien Liefde voor het Vaderland Steeds brandde op 't hartaltaar; By wien 's Volks onvervreemdbaar Recht Wierdt naar waardy geschat, En die het spoor van eed en pligt Geen hair bezyden trad. Ik zing thans tot uw eer en roem Gy, die in 't hoog bewind, Het zy in 't Staats- of Stads bestuur U als een Burgervrind Zoo edel zoo heldhaftig droegt, Maar nu door Dwinglandy Dit eertyds vrye Nederland Ziet onder Slaverny. Hoe roeme ik alle uwe edle daên, Helaas! te snood miskend, Zy blyven steeds, het gaa hoe 't gaa, My diep in 't hart geprent: Nooit noemt uw edlen dierbren naam Een echte Vryheids zoon, Of vol van eerbied noemt hy dien, Uw zuiv're Deugd ten toon, Capellen, Palland, Gyzelaar En eerbiedwaardig Hooft, Van Haeften, Beyma; - welk een stoet Van Braaven - nooit verdooft De liefde voor U in myn hart, Helaas! ik schiet te kort, Zoo 'k Braaven U slechts noemen zou, Daar 'k heete traanen stort. Zoo 'k U by naamen noemen zou U, die in Neêrlands Raad Voor Vryheid en voor Vaderland Heldhaftig vroeg en laat Aan 't spits en in de bresse stondt, Myn zwak en kunstloos lied Bevatte dan, hoe uitgerekt, Uwe edle naamen niet. Dan nimmer zal U roem ontstaan, Die tegen wet en recht Door d'invloed eener trotsche Vrouw De Raadzaal is ontzegd, Het hart van ieder waar Bataaf, Blyft steeds aan U verpand, Hoe reikhalst ook naar uw herstel Het zuchtend Vaderland. Bestierder van het grootsch Heeläl Ai! zie van 's Hemels boog Op 't eertyds vrye Nederland Dan met een gunstryk oog! Behoed, bescherm elk Burgervrind! Herstel de Vryheid weêr! Dan zingt de braave Burgery Uw grooten naam ter eer. Dan wordt door 't gantsche Vaderland U 't offer toegebragt Dan wordt uw goedheid steeds vermeld By 't dankbaar Nageslacht. Welaan dan dierbaar Vaderland, Beveel uw zaak aan God! Hy, die 't Heeläl het aanzyn gaf, Is schikker van uw lot. 