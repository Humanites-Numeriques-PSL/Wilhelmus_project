 Verblijdt den gheest, in dese feest, wie dat ghy zijt, Heel onbevreest, doch singt en queest V niet en mijdt, En wilt melancholyen, nu mijen, Door liefde soet, so wist den groet Van u schoon Liefken lyen. Die Bruyt begeert, dat elck hem weert En schaemt verlaet V daer toe keert, en vreucht vermeert, Neemt ghen beraet. En wilt melancholyen, nu mijen Set mont aen mont, en gaet terstont Int Bosch der minnen rijen. Want by gants fier, wy moeten hier Bedrijven vreucht, Drinct wijn en bier, en maect goe chier So ghy best meucht, En wilt melancholyen, nu mijen, Laet reyne lieft, hier zijn gebrieft, Door amoureuslijck vrijen. Ter eeren die Bruyt, heeft dese guyt Het seyt beslaen Een soet gheluyt, sal haest zijn uyt Een aer daer aen: Maer laet melancholyen, nu glyen, verheucht in deucht, wanneer ghy meucht, Wilt sware droefheyt mijen. 