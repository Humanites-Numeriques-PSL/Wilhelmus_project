 VVilt onderhouden Gods gheboden Siet aen oock elck sije En kleeft aen gheen vreemde goden Tis Baruchs Prophecie Laet alle die afgoderie Heel van v zijn verdreuen Dagon seer fel, en zijn opstel En wilt dat niet aenkleuen Sijn dienaers hier, sy spouwen vier Op den onnooselen onbeseuen En brenghense in swaer dangier. Men siet nv veel gheseten Meer dan men noeyt en de God is so seer vergheten Dat een kalf staet in zijn ste Daeromme leet Daniel onvre Het mach God wel verdrieten Want sy seer qaaet en opstinaet Fenijnighe pijlen schieten In uwen wijn, klaer ende fijn Daer sietmen vuyl water in ghieten Ende menghen al met fenijn. Men siet nv sonder versaghen In Babylonien stout Al op die schouderen draghen Steenen ende daer toe hout Ia Godekens van siluer en hout Bieden sy lof en eere Maer als ghijt sult sien ten seluen tien En versaghet daer af niet seere Stout onbeureest, smaect wel den keest Wilt aenbeden God den Heere En inwendich al in den gheest. Pharao koemt hem storen Teghen Gods gheest inden lesten tijt Antechrist is nv gheboren Die de waerheyt seer benijt Want hy veruolchtse breet ende wijt Die vander waerheyt spreken En brenghtse ter doot met loghenen groot Al door zijn valsche treken Tfenijnich Serpent, heeft nv gheschent Den onnooselen onbesweken En ghebrocht in swaer torment. Wilt nv den Heere louen Dat Princelicke greyn En laet v niet verdouen Van valsche leeraers vileyn Al saecht ghy eenen Enghel reyn Al wt den Hemel sincken Die het ghebot, gaue anders dan God En wilt hem niet gedincken Die dorstende zijt in deser tijt Coemt tot my om te drincken Spreect Christus ghebenedijt. 