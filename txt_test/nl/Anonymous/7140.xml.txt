 Tvsschen twee hooge bergen En eenen groenen gaert Daer bleef myn lief in strijden Van hooger minnen aert Daer bleef myn lief in strijden Van hooger minnen aert Och lief van hooger minnen Hoe sijdij aldus mismaect Al om een arm ziele. Die luttel nae v haeckt. Al om een arm ziele. Die luttel nae v haeckt. O heere voor v ghenaden En door v minne groot Hoe geerne soude ick spreken Tot v een minnelijck woort. Hoe geerne soude ick spreken Tot v een minnelijck woort. Och edel creatuere Vrij edel ziele mijn En wat is v begheren Dat ghij versueckt aen mij. En wat is v begheren Dat ghij versueckt aen mij. Och lief van hooger minnen Van hooger minnen aert Hoe geerne soudic mij vermeyden In uwer minnen gaert. Hoe geerne soudic mij vermeyden In uwer minnen gaert. Och wildy v vermeyden In mijnder minnen gaert Soo moet ghijs veel begheuen Daer uwen sin toe staet. Soo moet ghijs veel begheuen Daer uwen sin toe staet. Hoe sal ick dat ghemaeken Mijn lief mijn minnekijn Soo veel te versaeken Dat doet mij groote pijn. Soo veel te versaeken Dat doet mij groote pijn. O edel creatuere Vrij edel ziele mijn Slaet doch eens op v ooghen Aensiet mijn bitter pijn. Slaet doch eens op v ooghen Aensiet mijn bitter pijn. Aent cruyce wilt versinnen In eender perssen swaer Stont ick om uwer minnen Om v tontfaen aldaer. Stont ick om uwer minnen Om v tontfaen aldaer. O Iesus lieue Heere Ick bid v staghet mij bij Ick wil die werelt laeten Al om die minne van dij. Ick wil die werelt laeten Al om die minne van dij. Ick wilt nv al begheuen En soecken daer diepe ootmoet Dat ick hier naemael mach leuen En vercrijghen dat eewich goet. Dat ick hier naemael mach leuen En vercrijghen dat eewich goet. 