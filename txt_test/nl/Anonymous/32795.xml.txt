 Ghegroet weest Coninghinne, Die Moeder zijt vol van ghenade en minne Weest oock ghegroet soetheyt, en leven Die voor ons zijt // een hoop altijt // ghegheven. Tot u doen wy ons stemmen, Schoon suyver Bruyt, dach ende nacht Woelende hier laes! Onder Godts thoren Als kinders quaet, uyt Adams saet geboren. Tot u is't dat wy vluchten, Tot u ist dat wy quelen ende suchen Want ons gheensins en kan ghereyen Dit dal, waer d'oogh // noyt en is droogh, van schreyen. Wel aen schoon uyt ghelesen Om by den Heer ons Tael-vrouwe te wesen. Ghehinght ons u bermhertigh' ooghen Wt uwen throon // als Sonne schoon // te tooghen. En laet ons eens ghedijen Dat wy verlost uyt 't jock der slavernijen Iesum aensien onsen behoeder Die ghy ter aert // ons hebt ghebaert // als Moeder Maria vol van vrede Vol sachten moet // en vol Godtvruchtichede, Maria soet, tot wie wy vlieden, Laet dese vreught // tot onser deught // gheschieden. 