 Gij Jezus! die ten troon verheven, Door duizend, duizenden omgeven, Geplaatst zijt aan Gods regterhand, En daar uw vreugde ziet volmaken, Nu al die duizenden reeds smaken De vruchten van uw offerand. Gij ziet ook duizend, duizend zielen Hier op uw voetbank nederknielen, En bij die duizenden ook mij: Voor U, die met uw bloed en tranen Den toegang ons tot God woudt banen, Voor uwe voeten knielen wij. Wij knielen neder op die aarde, Die aan 't heelal een schouwspel baarde, Waar al wat groot is voor verdween; Toen bij 't gejuich der Hemellingen, Die ' heil der aardbewooners zingen, D'Oneindig' in het vleesch verscheen. Die eer was aan deez' aard beschoren, Hier werdt Gij, Jezus! Gij geboren, Gij, die ons beter zijt, dan 't licht; Hier zien w'uw liefde nederdalen, En hier met al haar' luister pralen Gods grootheid in uw aangezigt. Dit aardrijk, ja! heeft U zien leven, Maar doornen U in 't vleesch gegeven, Het zag uw liefd' en 't zag uw' strijd; Het heeft uw bloedzweet ingedronken, En ' zag dat Gij, aan 't kruis geklonken, 't Vertrouwen van het menschdom zijt. Al moest het gansch heelal bezwijken, De liefde, die G'op aard liet blijken, Is duurzaam als uw majesteit: Zij, met uw menschheid niet geboren, Ging met uw sterfuur niet verloren, Z'is 't kenmerk uwer godlijkheid. Hier op deez' aard, die wij bewoonen, Daar zond' en dood haar krachten toonen, Hier toont G'ons, wat genade zij; En op deez' aard, waar Gij woudt lijden, En ons van zond' en dood bevrijden, Hier zingen, hier aanbidden wij. 