 Juich, aarde; juicht alom den HEER'; Dient God met blijdschap, geeft Hem eer; Komt, nadert voor zijn aangezicht; Zingt Hem een vrolijk lofgedicht. De HEER is God; erkent, dat Hij Ons heeft gemaakt (en geenzins wij) Tot schaapen, die Hij voedt en weidt, Een volk, tot zijnen dienst bereid. Gaat tot zijn poorten in met lof, Met lofzang in zijn heilig hof; Looft Hem aldaar met hart en stem; Prijst zijnen naam; verheerlijkt Hem. Want goedertieren is de HEER; Zijn goedheid eindigt nimmermeer; Zijn trouw en waarheid houdt haar kracht, Tot in het laatste nageslacht. 