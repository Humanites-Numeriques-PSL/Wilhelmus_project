 IN 't lommer van deez' Elzen, Alwaar myn Filis rust, Mag ik haar schoon omhelzen En boeten mynen lust. Haar net geschaarde boogjes, Verrukken myn gemoed: Terwyl zy met haar Oogjes, Ontsteekt myn Minnegloed. Ik zoog van haare Lipjes, Het Hemels Ambrozyn, En stranden op haar klipjes Daar duizend Roosjes zyn. Myn Liefje wierd niet wakker, Terwyl ik my vergast, Toen sloop ik in den Akker Daar 't Rooze knopje wast. Daar stooide ik onverdrooten, Tot dat zy wakker wert: Zy sprak ik ben geschooten, Getroffen aan myn Hart. Zy droomde van haar Herder, En riep al woelend uit: Og Damon, og nog verder, Tot ons de wellust stuit. Zy kwam 't gezigt ontsluiten, En gaf een diepen zugt, Toen sloop ik stil na buiten: En maakte geen gerugt. Myn Lief had uitgeslaapen, En ik voldaan myn lust, Het Windje deed haar gapen Dat eerst haar had gezust. 