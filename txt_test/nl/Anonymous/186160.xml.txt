 Ik wil de wereld eens bezien En ga mijn koffer pakken; Het is en blijft een groote dwaas, Die altijd thuis blijft plakken. Hij ziet niet verder dan zijn neus, Weet nergens van te spreken! Neen, 'k ga op reis, en kom 'k terug, 'k Vertel u van vreemde streken. Het eerst ga ik naar Frankrijk heen, Het land der elegantie, Waar ieder zijn gezond verstand Geeft onbepaald vacantie. Daar is men vrij, doet wat men wil, Men spreekt daar niet van heeren: De menschen zijn daar allen broers; Wat zou men meer begeeren? En dan trek ik naar Spanje voort, Het land der eigaretten, Waar iedre week een opstand is Tot steuning van 's lands wetten. Waar elke beed'laar is een Don, Die u een lijk zou maken, Wanneer gij hem niet senor noemt; Wat zal 'k mij daar vermaken! Dan komt Italië aan de beurt, 't Klassieke land der dieven; Daar maak ik een collectie dan Der fraaiste bedelbrieven. 'k Neem daar 't costuum eens roovers aan En draag een hoed met veeren Een karabijn, een slagersmes; Dan zal mij niemand deren En dan naar 't ééne Duitschland heen, Het land der discipline, Waar iedre schoolknaap is een held En sterk als een lawine. Daar zit ik dan sentimenteel Te zuchten en te smachten, Naar 't ‘theure, liebe Vaterland,’ In slapelooze nachten. En zou 'k ook nog naar Rusland gaan, Het land der Nihilisten? Neen, liever ga 'k naar Albion, Daar wonen Kapitalisten. John Bull is toch zoo gul en rond, Hem moet 'k eens even spreken; Hij is zoo eerlijk als een Brit En wars van valsche streken. En heb ik zoo mijn geest verrijkt Met vele, schoone dingen, Dan ga 'k tevreden weer naar huis En zal ze voor u zingen. Ik maak een prachtig heldendicht In acht en zestig zangen. Dan hebt ge uw leven lang genoeg Meer kunt ge niet verlangen. Thans echter nog een kleinigheid: Dat grootsche plan kost money. En ik, ach, 'k heb geen rooden duit, Qui mal y pense soit hony. Dus in den naam der wetenschap Hoort nu ook mijne bede: Geeft elk een honderd pop of drie Voor reispenning mij mede. 