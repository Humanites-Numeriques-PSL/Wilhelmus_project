 Den tijt is nu na by, Dat wy nu sullen scheyden, Met het lichaem hoort my, Maer met den Geest seer vry, En scheyd’ ick niet van dy, Wy sullen eeuwig bly, By onsen Godt vermeyden. Dit is dat ons verblyt, Dees hope vast inwendich, Gheeft Godt in deser tijt, En maeckt ons ziel verblijt, Waer door sy menich strijt, Verwint met grooter vlijt, Rust in een vreucht on-endigh. Weest hier mede gegroet, In den name des Heeren Wensch ick u vrede soet, Ghelijck een balsems vloet, Te smaken in ‘t ghemoet, Adieu mijn vrienden goet, Adieu ick neem mijn keere. 