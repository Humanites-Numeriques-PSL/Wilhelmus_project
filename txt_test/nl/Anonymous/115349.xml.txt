 Schoone Nymphe die hier zijt Maeckt jolijt, Laet u soete stemme klincken, Komt en schickt u elck een by, Zy aen zy, Om te eten en om drincken. Siet ons Bruydt na ‘s Lands manier Is seer sier, Geciert in haer staet verheven, En de Bruyd’gom nevens haer Is een paer, Vriendelijck tot haer begeven. Waerom soud’ niet elck een vreught In der deught Vryelijck mogen hanteren, Heeft niet Christus mee ter stee In Galilee, Eene Bruyloft gaen vereeren. Daer hy van het water Wijn Maeckte fijn, Willende daer mede leeren, Dat hy self het huw’lijck jent, Excelent Stichtet, en haet het hoereren. Hy die Adam eerstmael schiep, Een slaep diep op hem sant na schrifts simonden Heeft nu Bruyd’gom ten loon Tot een kroon, V dees Eva toegesonden. Geluck Prince Jongepaer, Met elck aer, Vrede wil u Godt toesenden Daer toe Olijf-spruyten reen Achter een, Vrede moet u leven enden. 