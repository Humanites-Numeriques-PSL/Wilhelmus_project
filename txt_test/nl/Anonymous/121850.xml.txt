 Weest welkom, Vrienden! aan deez' disch, ha ha! Waar thans de vreugde praesis is, ha ha! Wij weten nu van zorg noch pijn, Maar willen eens regt vrolijk zijn, Ha ha van falderala. Weest niet beschroomd maar tast vrij toe, ha ha! Eet dapper en drinkt blij te moe, ha ha! Eet smaaklijk zelfs en kust elkaâr, Ter eere van dit jonge Paar, Ha ha van falderala. Wel Bruîgom! blijf nog lang gezond, ha ha! En eet vooral uw buik goed rond, ha ha! Zoo gij wilt zien een lieve spruit, Dan gaat 't er wel met werken uit, Ha ha van falderala. Ja, Bruidje! u is 't ook gegond, ha ha! Al zet gij nog zoo'n preutschen mond, ha ha! Nog binnen 't jaar is 't vreugd in top, Als gij speelt met uw Huwlijkspop, Ha ha van falderala. De middelen van uw bestaan, ha ha! Daar mag een glaasje vol op staan, ha ha! Wij wenschen u een matig deel, 't Is ongezond wat al te veel, Ha ha van falderalla. Komt Vrienden! klinken we in 't rond, ha ha! En wenschen met een gulle mond, ha ha! Dat na dit groen, hun zilver, goud, Elk met dit Paar eens bruiloft houdt, Ha ha van falderala. 