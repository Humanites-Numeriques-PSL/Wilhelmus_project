 OP't piepend groen, ô! Melicerte, Gelegen by dees waterval, Ontsluit ik u myn ziel en herte, Op hoop ik u behagen zal. O Bloem! ô roem der Herderinnen, Ey, luister, zie, ey leer beminnen. Hoor hoe de vinkjes tierelieren; Elk vryd een trouwe Nestvrindin. Zie in de beek de visjes zwieren; 't Kout Element voed zelf de min. O Bloem! ô roem der Herderinnen Ey, luister, zie, ey leer beminnen 't Vreesagtig knyntje zit te loeren Gins voor een jonge voedsters hol. Ey, voel, ey zie den grond beroeren; Daar woeld ligt een verliefde mol. O Bloem! ô roem der Herderinnen Ey, luister, zie, ey leer beminnen. Ey, zie de Duyfjes trekkebekken Hoe spreyen zy haar vlerkjes uit! Ey, hoor die Quakkelhen eens wekken: De Haan slaat tienmaal op 't geluit. O Bloem! ô roem der Herderinnen Ey. luister, zie, ey leer beminnen Ey, zie ons Soetje daar beneden Met veerlyk zitten mond aan mond! Dat paartje schynd al uytgevreeden, Hy zegeld reeds zyn trouw Verbond. O Bloem! ô roem der Herderinnen Ey, luyster, zie, ey leer beminnen. Gelukkig paar, deel in myn smerte Nu gy geen pyn nog quelling leyd. Ik vry een steen. Ach! Melicerte Is kouder als de Winteryd. O Bloem! ô roem der Herderinnen Ey, luyster, zie, ey leer beminnen. Gelukkig paar, hier is geen smerte, Nu ik de kracht der min gevoel Gy vryd geen steen. Uw Melicerte Omhelst u, als haar minnedoel. O Venus! Grootste der Godinnen! Myn Melicerte leerd beminnen. 