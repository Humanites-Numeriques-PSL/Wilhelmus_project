 Men placht eertijt doort loopen snel, Doort dansen, en lustich springen Doort dienen, swemmen, doort praeten soet gerel Doort fray en lieflic singen, Een moy meysken te bedingen Athalanta wert doort loopen ras Ghewonnen sonder claghen Doort praten, singen // Doort dansen op dit pas Crijcht menich zijn behaghen Tverdriet mijn noch niet te iagen Leander heeft om Hero dick Door Zee geswommen vaerdich Verwondert v dat een parsoon als ick Namelijc plomp onaerdich Om v lief gae dolen waerdich Mocht ick als Iacob v persoon Rachel verdiende winnen Geen diensten swaer // souden mijn om dit loon Sijn tegen mijnen sinnen Want v sal ic eewich minnen. V wesen schoon mijn hart behaecht V reden cloeck doet hoopen Ghy sult mijn schincken daer ic om heb geiaecht Daer ick noch moet om loopen, Want v trou can ick niet coopen Veel gauen zijn in v ghelijck Pallas verstant en reden Ghi hebt veel Junoos schatten, mer venus suyerlijc Heeft om so schone leden Voor Adone dick ghebeden Dat haer behaecht heeft mijn verstant, Oock seer gequest ootmoedich Bid ick Princesse doet v dienaer bystant Toont nv v herte goedich En vertroost v dienaer spoedich. 