 Helaas! wat jammerlyk gerucht Verspreidt zich door de lucht? Men schrikt, men beeft, slaat de oogen neêr, En zucht by 't weenen, keer op keer: Capellen leeft niet meêr! Des Sterflots magt Heeft onverwacht Dien Braaven ons onttoogen! Schrei, droeve Weêuw! Schrei, teder Kroost! Gy mist uw Steun, gy mist uw Troost! Daar niets uw smart verpoost! De Zuil des Troons van 't waare Recht, Aan 't Heil des Volks gehecht; Die onverschrokken Vryheidsheld; Bestryder van het Dwanggeweld, Ligt door den Dood geveld! Maar 't is geen straf, Reeds vroeg in 't Graf Te moeten nederdaalen; Want heeft men roem door Deugd behaalt, Schoon men Natuur haar Tol betaalt, Zy is 't die zégepraalt. Ja, Deugd, gevest op Menschenmin, Vervreemd van snood gewin, Die nimmer veinst, den Dwang ten spyt, En 's Volks geluk betracht met vlyt, Tart Dood en Graf en Tyd. Die Deugd geviel Capellens ziel; Die eeuwig vry mag leeven; Terwyl 's Mans nagedachtenis, Zo lang ons Neêrland Neêrland is, Geen roem, geen eerbied miss? 