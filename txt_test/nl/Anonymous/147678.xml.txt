 O Groten herder der verdwaalde schapen Die 't eenemaal verloor'ne op komt rapen Uit 't afgrond van het grondloos zondig niet, Daar 't hoop'loos leit zoo gy geen hulp en bied. Beschouw myn ziel zoo jammerlyk verzonken En in een poel van schuld en smert verdronken, Begraven in het nare duister graf, Daar nooit de Zon haar helder schynzel gaf. Ik wil zomtyts eens pogen u te klagen ô Jezu lief; maar als ik zal gewagen Van myn elend, ontbreekt my tong en hert, Myn ziel die is rampzalig zonder smert. En schoon ik weet dat u alziende oogen, Vervult met uw vrywillig mededogen, Doorgronden 't innigste van myn gemoet, Gedoog nogtans dat ik u val te voet. Om door uw hulp myn diepe heert te plagen (Zoo verr' als ik die ken) u voor te dragen, ô Boom des Levens, wiens genezend' blad, Der Heid'nen heil, alleen in zig bevat. Gy weet helaas! dat ik myn gantsche leven Heb aan myn eigen zin en wil gegeven, Het hoog gebied van lighaam en van ziel, Die my ook dreven daar het haar geviel. Vervremt van 't hoogste goet, de ware ruste Van 't reed'lyk schepzel, ging ik my verluste In 's werelts ydelheit, en gaf myn vlees Zyn vergenoegen, vreemd van uwe vrees. 't Gezelschap van de dert'le werelts wigten Was myn vermaak in plaats van Godsdienst pligten Myn hovaardy in 't çierlyk gewaat Was toenmaals niet het minste van myn kwaat. Al wat het schepzel schoon hadd' en beminn'lyk Al wat tot voetzel strekte van het zienn'lyk, Van wellust, en van hoogmoet, was myn wensch Als een van u vervremt ontzinnig mensch. In 't midden van dees' afgrond van elenden Kwam zig uw Geest in overtuiging wenden, Voor zoo verr' tot myn dwaas verblind gemoet, Dat ik voor u, ô Heer! erkennen moet. Dat ik my vind' een afgront van Godloosheit, En t'zamen knoping van enkel boosheit, Een bitt're gal, een huilende woestyn, Een zondig niet, bezoetelt als een zwyn. 'k Vind myn verstant de leister van myn ziele, Vol duisternis, waarom my nooit beviele: De Majesteit en gantsch van 't heilig woort, Waar door uw Geest 't verligt gemoet bekoort. Dit 's d'oorzaak dat d'aanbiddelyke schoonheit En liefde, die voor 't heilig oog ten toon leit, Voor my tot hier toe in 't verborgen zyn, Want 't Geestlyk vat geen onherboren brein. Den afgront uwer algenoegzaamheden, Uw' goetheit, wysheit, ô oneindige reden, Uw' magt, en hoogheit zyn my onbekent, Hierom is 't hert van u zoo afgewent. Dit hout my Jezus dierbaarheit verborgen Zoo komt het dat myn ziel zoo zonder zorgen, Nog vast hout aan het hatelyk verblyf, In zonden, en haar walgelyk bedryf. Myn wil dien volgens vind' ik gantsch afkeerig, Van 't hoogste goet, in tegendeel begeerig, Na 't schoon en 't zoet dat 't schepzel aan komt bien En 't geen 't wellustig oog daar in kan zien. Ten besten is het enkel voor myn zelven Dat 'k leef, en wil my schikken om te delven Naar 't eeuw'ge goet, de schat van zaligheit, Waar toe my schrik en eigen liefde leit. Maar Jezu schoonheit en beminn'lykheden En lust om met myn gantsche hert te treden In Gods gemeenschap, als myn hoogste goet, Dit heeft geen kragt op myn ontaart gemoet. Ik vint al myn bewegingen verdurven, 't Geloof en regte liefde is versturven, Verwond'ring, hoop op God, 's uit 't hert geweert Van hem tot 't schepzel en myns zelfs gekeert. Myn leden zoud'ik gantschelyk tot boosheit Besteen, als 't wapentuig der Goddeloosheit Zoo uwe hant my niet en wederhiel, En inbont 't kwaat van myn verwoeste ziel. Oneindig heer in liefde ongemeten, Schou aan op uw genaden-stoel gezeten, In Jezu wonden 't vyantlyke hert, Dat door dit alles niet verbroken wert. Verandert tog u langmoet en genade, Ontmoet een ziel die steets geneigt ten kwade, Niets doen kan als hoereren van u af, En zig verzaden met een zwynen draf. ô Teed're Jezu vol van meded'oogen Vrywillig in uw' liefde, slaat uw' oogen Op 't zig verdervend' schepzel, neem 't geweer Waar mee het gaat zyn eigen ziel te keer. Laat u niet stuiten van de magt der hellen En komt de hoogtens haastig nedervellen, Dìe zig, ô Heer! verheffen tegens uw Komt lokt myn hert van u zoo byster schuw. 't Hoveerdig zelfs, verstand u vyandinne 't Gemoet zoo ongeneigt om u te minne, Verandert door uw Goddelyke kragt, Kom Jezu toon uw' Koninglyke magt. Vloeit in myn ziel Fonteine van de hoven ô Christalynen beeke daal van boven, Met 's Levens water in de modder kuil, Myn herts reiniging uit der zonden vuil. Laat d'oogen zalf 't verblint gezigt besmeeren Dat my uw' Wysheit dwaas te werden leeren, En maakt my, Heer, tot een ootmoedig kind, Dat nergens rust als in uw' boezem vind. Maar ag! wat zeg ik, 'k voel hier wederstreven Myn gantsche hert, 't wil niet overgeven, In Jezu hand, om blindeling zyn stem, Te volgen, en te luisteren naar hem. 't En wil niet sterven aan het zondig eigen Maar eigen zin en wil vind ik te neigen: Om zelfs te heerschen, tot myn eigen rust, Te disponeren naar het haar gelust. Maar groote Jezu, Triumphante Koning Maak van uw vrye liefde een vertoning, En dwingt myn ziel om tot u in te gaan, Ontsluit myn hert, ei! blyft niet buiten staan. Blust zatans vier'ge pylen, breek zyn netten Wilt hem 't bloetdorstig opzet tog beletten, Maar maak myn Heer meest van myn zelven vry Op dat ik d'uwe nu en eeuwig zy. Schenk my opregtigheid, geloof, en vreezen Voor uwen naam, en kom myn ziel genezen Van verlooghendheit, in alles dat Uw' wysheit voor my schadelyk bevat. Laat my ô Heer! in eeuwigheit verdrinken In Jezu bloet, met schult en smert verzinken, In d'afgront van zyn wonden, maakt my rein Met 't levend'water uit de Heil-fontein. Ag! Heere Heere wilt uw' toorn tog stille Als gy niet helpt, wat kan ik als u wille Steets wederstaan, genade Heer gena, Geeft dat een stoppel door u gunst gesta. Ag! ag! myn God, bekeer u vyants herte Bevryt een Heill'wit voor d'eeuwige smerte, Wascht, wascht met Yzou in het bloet van 't Lam, 't Vervloekt gemoet, blust wellusts heete vlam. Als ik dan zien zal uwe vrye liefde, En wien myn boosheit 't dierbaar hert door griefde Dan zal myn ziel verteren in 't vier Der liefde, die u Jezu stont zoo dier. Dan zal ik my uw Heer ten offerhanden Op d'altaar van de liefde laten branden, Kom Jezu, kom, kom ruk my uit 't verderf, Leeft eeuwig in myn ziel, op dat ik sterf. 