 ô NImph! zoo hard gelyk een steen, Om wien ik heb zoo veel geleen, Met zugten en met klagen, Gy zyt de Pynbank van myn Ziel Waar voor ik nog al neder kniel; Dog 't kan u niet behagen. Ligtvaardig hart hoe dus zoo fel, Dat myn gemoed laat in een Hel Van plagen nederzygen, Zoo dat den brand, en 't hittig vuur Myn flaauwe ziel doet in een uur De grootste pyn verkrygen. ô Wreede, straffe Vyandin, Ik daag u voor de Hoge Min; Vertrooster van myn rusten, Ik sterf van smert, en dat om uw, En gy blyft nog al even schuw, Beroofster van myn lusten. Ten zy dat ik my spoedig an Dat water voeg, dat wonder kan De Rampen doen vergeten, Zoo weet ik zeeker dat ik voel Myn geest voor eeuwig in een poel Van droefheid neêrgezeten. 