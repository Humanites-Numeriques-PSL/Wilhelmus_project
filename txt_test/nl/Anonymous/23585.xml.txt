 Ic wil met groter haestigeit, van deser weerelt scheyden, Heer Iesus is mijn liefste lief Na hem so wil ick beyden. Hy is van boven neder comen Ende hy wil voor ons strijden Hy sterft voor ons die bitter doot, Hy wilde uyt minnen lijden, Och lieve heere van hemelrijc Op u roep ick ghenade helpt my mijner zonden quijt Vergheeft my mijn misdaden. O ziele dat wil ic geerne doen maer ghy moet immer lijden Ick leedt wel xxxiij. Iaer, Ende al om sâ€™menschen wille. Ick sagh den Heere van Hemelrijck Al in Ierusalem rijden Die cleederen werden voor hem ghespreyt. Ende oock die groene rijsen. Als hy weder uyt Ierusalem ging, met also grooter smerten So volghde hem zijn liefste Moeder na, Met bedruckter herten. Gaet thuyswaert, sprac hy Moeder mijn Ende weest dijns drucx genesen En kiest Ioannen tot een soon Hy sal u trooster wesen. Neme ick hem tot eenen soon Hoe salt mijn herte ghelijden So en sal ick tot gheener tijt My moghen verblijden. Iesus sprack, lieve moeder mijn, het moet immer wesen Den doot die ic hier sterven sal daer sal Adam by ghenesen, o lieve kind moet immer sijn Hoe sal ick dat verdragen so mach ic onder den cruyce staen Ende jammerlijcken clagen. Als sy was onder den cruyce ghestaen, sy sagh haer kint daer hangen haer liep so menigen heten traen Al over haer soete wanghen. O Iesu lieve Heere mijn Wilt doch mijn ziele geleyden Al door die weerde moed dijn Als sy van hier sal scheyden. 