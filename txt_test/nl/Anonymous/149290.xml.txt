 Looft God met verrukten geest! Looft Hem op ons vredefeest! D'oorlogsvlammen zijn gebluscht, Alles is in vreed en rust. Laat ons zaam met jubelklanken, Met de stem, en met het hart, Boven alle vrees en smart, Onzen Redder juichend danken. Loof Hem, dierbaar Vaderland! Dank ootmoedig, dank de hand, Die aan 't woedend krijgsgeweld Eindlijk perk en palen stelt! Die ons aan den last ontrukte, Aan den last, voor ons zoo bang, Aan den last, die nu zoo lang Onze zwakke schouders drukte! Looft Hem, visschers aan het strand! Steekt gerust en blij van land, Vreest geen onrust op de zee, Alles, alles is in vreê! Loof Hem, zeeman! langs de baren Kunt gij weêr, uit ieder oord, Oost of west of zuid of noord, Voorraad voor uw land vergâren. Land- en veeman! looft nu God, Juicht in uw gezegend lot! Zendt uw rundren in de wei', Drijft uw schapen op de hel', Gaat gerust uw akkers zaaijen: 's Vijands hand sleept thans uw vee Langer niet geweldig meê; Gij zult zelv' uw koren maaijen. Stedelingen! looft den Heer! Hoopt op d' ouden welvaart weêr; Voor den koopman druk vertier, Nering voor den winkelier, Bezigheid voor handwerkslieden, En, voor schamel' armen, brood: God, die ons den vreê gebood, Wil zijn heil daartoe gebieden! Mogt vooral ons hart van dank Gloeijen al ons leven lang! Mogt voorvaderlijke deugd In de Nederlandsche jeugd, Met den Godsdienst, weêr herleven! Mogt hier spaarzaamheid en vlijt Woonen, als in vroeger' tijd! Dat zou hoop op welvaart geven. Schenk daartoe uw' Geest, bekeer, Heer! dit volk, uw volk weleer: Geef aan d'Evangeliesten, Op de harten, kracht en klem. Och, dat velen die gelooven! Dat zal ons, na bangen druk, Zegenen met dat geluk, Dat geen oorlog ons zal rooven. 