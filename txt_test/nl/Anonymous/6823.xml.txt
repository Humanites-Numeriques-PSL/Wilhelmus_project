 Als Iesus in den gaerden ginck, En hem sijn lijden aenvinck, Daer truerden alles wat daer was, Daer truerden loof en groene gras. Hy heeft also gestreden hart, Dat sijn sweet als bloets droppen wardt, Want lijf tot op die erden ran, O mensch gedenckt alle tijt daer an. Daer nae hy veel geleden hadt, Mit slaegen, geisten, en met spot Tot dat hy aent Cruys geslagen starf, Den Hemel ons daer door erwarf. Wie dit niet dickwils en betracht En Christi lijden soo veracht Der wordt salich nummer meer Ondanckbaerheyt haet Godt die Heer. Derhalven seggen wy eewich danck, O Godt, u, ons leven lanck, O laet u bitter lijdens pijn Aen ons doch niet verlooren sijn. 