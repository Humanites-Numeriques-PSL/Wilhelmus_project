 Kom, ziel, die God mint bovenal, Aanzie Hem hier, die alles heeft geschapen, Nu liggen slapen In een open stal. Die 't al bedekt leît naakt en arm gewonden; Die 't al verzaadt wordt in gebrek gevonden, En daar het al voor zwichtte Leît hier zonder macht; En die het al verlichtte Leît in duistre nacht. In plaats van 's Hemels geesten Dienen Hem twee akkerbeesten, Hij krijt en beeft van koû En hier is vuur noch schouw. Mijn God, hoe is verzet uw Rijk? Wat heeft bewogen U dees staat te aanvaarden? Hier op der aarden Wordt Gij ons gelijk: Dit wonder is 't begin maar van uw minne; Gij, die U nog, met onderworpen zinne, Begeven zult in 't lijden Zoo onduldbaar groot; Waarmeê Ge ons komt bevrijden Van den eeuwgen dood. Wij waren al verloren, Waart Gij, Heiland, niet geboren: Met diep geroerd gemoed, Zoo vallen we U te voet. Wat dankbaarheid, mijn God en Heer, Zal ik aan U voor deze weldaad toonen, Hoe kan ik loonen, Naar vermogen weêr? 'k Heb niets, of Gij, Ge hebt het mij gegeven: 'k Drage U dan op mijn wandel en mijn leven; Mijn hart en ziel en leden Wil ik van nu aan In uwe dienst besteden: Wil dat niet versmaân! En kon ik dan nog wenschen Al de liefde van de menschen, En meer nog in 't getal - O Heer, ik schonk 't U al! 