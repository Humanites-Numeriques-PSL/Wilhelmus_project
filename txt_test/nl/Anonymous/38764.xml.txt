 TIs huyden den dagh der saligheyt, want Christus is verresen Siet Gods goetheyt is uytghespreyt Al door sijn Goddelijck wesen Een Groote aert-bevingh schieden daer Gods Enghel uyt den Hemel claer Die is neder ghecomen de wachters waren so verveert Als Gods Enghel hen openbaert, Verschricken sy al dooden. Als den Sabbath verleden was Smorghens vroegh voor den daghen, So quamen drie Marien ras Haer speceryen draghen, om te salven dat Lichaem schoon Ons Middelaer, der zielen loon, En spraken t'elcker stonden wie sal ons desen grooten steen Af doen? en syh saghen ghemeen den steen daer af ghewonden. Om-siende waren sy verblijt Als sy Gods Enghel saghen, Die haer den steen met grooten vlijt ghedaen had' van den grave den Enghel seyden haer bequaem Siet, Iesus die is op-ghestaen, dt wast dat hy haer sdyden, waerom ist dat ghy hier dus schreyt, Siet hier waer hy was neer gheleyt, gaet, wilt niet langher beyen. Gaet en bootschapt Petrus meteen d'ander wilt openbaren, Hy gaet u voor in Galileen Daer sal hy hem verclaren, Sy al verwondert saghent aen, Vol vrees en blijtschap sijn gegaen, Iesus quam haer ontmoeten, En groeten haer met sulcken stem waer uyt dat sy wel kenden hem s'Aen-baden aen sijn voeten. d'Apostelen gheloofden niet sy waren vol beswaren seer haestigh liep een yeder siet daer Christus was begraven sy storten daer so menigh traen Gheloofden hy was opghestaen sy costent niet doorgronden want sy daer al minst ende meest sonder 'tlicht van den H. Gheest, de schriftuer niet verstonden. Dees Princen waren so verbaest Int graf ginghen sy soecken In-siende saghen met der gaest Twee Engelen met de doecken Maria bleef van buyten staen, Vol droefheyts ende druc belaen, want sy haer bruygom minden die haer uyt liefd, de zond onreyn Vergeven had groot ende cleyn Hoopten hem weer te vinden. 