 Laat ons Dames, laat ons Heeren De Borst nu smeeren, Laat ons ook eens kwinkeleeren, 't Past by de wyn, Wy moeten ons Diverteeren Als wy by elkander zyn. Ieder vult dan eens zyn Glaasje Met goede gratie, Ieder vult dan eens zyn Glaasje Met koele Wyn, Zonder langer Protestatie Moet dit Glas geledigt zyn. Want het geld onze Inclinatie, Wiens schoone facie Meriteerd d'Evacuatie, Van een vol Glas, Hebt gy voor haar Veneratie, Heeren leegt het dan wat ras. Wat een zoete alteratie Geeft my dat Glaasje, Ik voel dat het myn Inclinatie Wel deeglyk geld, Ik voel een zoete recreatie, Die my zulks inwendig meld. Als ik U een Kus mag geeven Myn tweede Leeven, Als ik U een Kus mag geeven Ben ik verheugd: Wil hier dan niet tegenstreeven, Anders stoort gy wis myn vreugdt. 