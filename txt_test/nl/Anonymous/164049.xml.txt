 Wat mogt u, Pomona, baten Met een wreede straffigheid Steeds het soet der Min te haten Schoon gy wierd van elk gevleyd! Gy moest eyndelijk u buygen Voor Virtumnus Minne brand, Ja self tegen dank getuygen Dat de liefden elk vermand. Gy mogt duysendmaal ontwijken En sijn lagen zien gemist, Eyndelijk moest gy beswijken Voor sijn welbedagte list: Hy kon eyndelijk uw Oren, In een wel vermomde schijn, Door sijn soete Taal bekooren En doen mededogend zijn. ‘Wat sal 't uw voor voordeel geven’, Sprak hy, ‘al te wrede Maagd, Dat gy dus verslyt uw leven En de Trouw uw hert mishaagd? Immers moet den Wijngaard danken Aen den Olmboom al haar lust Om dat sy met hare ranken Welig op sijn tacken rust. Laat dit voorbeeld u bewegen, Neemt Virtumnus tot uw Man, 'k Sweer u: ik weet wel te degen Hoe uw Min hem streelen kan; Zyt niet wreed, verhoort sijn klagen, Vreesd ook voor de wraak en haat En Nemesis felle plagen, Denkt aan Isis droeve daad. Wilt mijn reden vry geloven, Draagt ontsag aan mijne Raad: Laat de trotsheyd noyt verdoven 't Sierlijk schoon van uw gelaat; Laet Virtumnus u behagen, Zyt gevoelig van sijn pijn, Noyt sult gy sijn Trou beklagen, Maar door hem geluckig zijn. Gy behoord door dese reden Voelen uw gemoet versagt En door sijne diere Eden U tot wedermin gebragt, Ja, gy proefde de vermaken Van de Min als Egte Vrouw, Hoe vernoegt de zielen blaken Door de kragt van ware trouw.’ 