 Trueren so moet ick nacht ende dach Ende lijden also groot verlanghen, Om een de Liefste de ick oyt sach Sy heeft mijn hart in haer ghevanghen, Doorschooten heeft zijt also menichvout Sy heeft mijn Hart in haer ghewout, Na haer staet mijn verlanghen. In wat plaetsen dat ick ben Sy staet in mijn ghedachte Daer en mach geen lieuer liefken comen in By daghe noch oock by nachte, Dat heeft haer claer anschijn ghedaen Wout sy my in haer harteken ontfaen, So waer al mijn lijden sachte. In alle dese Werelt wijt // En weet ick geen // O Lief als ick anzie haer anschijn Daer af neme ick al mijn gherief, Maer lacen als ick van hier moet zijn So is alle mijn blijtschap pijn Ick en doe niet dan suchten en beuen. Helpt rijck Godt hoe wee is my, Als ick van haer moet scheyden Och mochten wy wesen van clappers vry So waer mijn harte ghenesen Sy brengen die menige in swaer verdriet Schout quade Tonghen waer ghyse siet, Sy sijn so valsche ghepresen. Clappers moeten clappers zijn Ick wilse gaen laten varen // Ende schencken die alderliefste mijn // Thien duysent goeder jaren // Sy is die liefste op alle aertrijck Ick wilse gaen dienen ghetrouwelick Godt wil mijn Liefken bewaren. Helpt rijck God heere hoe wee is my Als ick van haer moet scheyden Trueren ghy blijft my altoos by // God wil mijn Liefken geleyden // Al is mijn auontuere dus cranck // Ic hope het sal beteren eer yet lanck // Den tijt moet ic verbeyden. 