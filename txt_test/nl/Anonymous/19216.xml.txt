 DIe den wille des Heeren Weet en niet en doet Wilt hy hem niet bekeeren Hem naeckt noch teghenspoet Ueel slaghen sal hy verweruen Als hy sal moeten steruen En eewelijck bederuen Al in dat helsche gloet. Die hant aen den ploech slaen Ende weder omme sien Diens rijcke sal vergaen In alsoo corten tien Want si leuen in blame Tot Gods rijck onbequame Sy verliesen haren name Lijden sal haer gheschien. Hoe dorst ghijt pont aenueerden Uan Godt waert ghy begaeft Ghy hebbet inder aerden Met grooter ancxt begraeft Maer als die Heer sal vraghen U van zijn pont ghewaghen Hoe sult ghy hem behaghen Als ghy sult zijn versaecht. Wie zijn leuen wil vinden In deser weerelt wreet Die salt als den ontsinden Uerliesen twert hem leet Wie om twoort Gods ghepresen Uerliest sal salich wesen Sijn lyden wert al ghenesen Gods rijck is hem vereet. Dus laet ons tallen tyden Waken bidden inden gheest Ende Christus woort belyden Uoor die menschen onbeureest Soo sullen wy hier namaels leuen Met Christo hooch verheuen Een croone sal hy ons gheuen In zijn hemels foreest. 