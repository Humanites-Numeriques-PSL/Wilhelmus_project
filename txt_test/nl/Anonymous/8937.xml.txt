 NU kom der Heyd'nen Heylandt, Der Jonckvrouwen Kint wel bekant Dat hem wondre alle die Werlt Een sulck geboort hem Godt bestelt. Niet van smans bloet noch veleesch onreyn, Van den Heyligen Geest alleyn, Gods Woort een Mensch gheworden is, Een vrucht van Vrouwen vleesch gewis. Der Joncvrou wert swanger voorwaer Doch bleef die cuyshz reyn by haer, Hier wt schijnen veel deuchden schoon Godt die was daer in synen throon. Hy ginck al wt die Camer syn, Den Conincklicken Zaal so Reyn, Godt van Aerdt end Mensch een Heldt Syn wech hy te Loopen Yeldt. Syn Loop quam van Vader her, End keerd' weder ten Vader, Voor hem aff ter Hellen Poel, End weder tot GOdes Stoel. Ghy die zijt den Vader ghelijck, Vecht int Vleesch Victory rijck, Dat dijn Eewig' Godes ghewalt, Ons vleesches swackheyt onderhalt. Dijn Kribbe schijnet hell' end claer Die Nacht geeft een Nieuwe Licht daer, Doncker moet niet comen daer in, Die G'looff blijft ymmer in schijn, Loff sy Godt den Vader ghedaen, Loff sy Godt den Eenighen Soon, Loff sy Godt den heylighen Gheest, Ymmer end in Eewicheyt. 