 NAtuer ghy moeten oerlof haen dat merke ic aenden tyden Die in den ewighen leuen syn die moeghen hem wal verblyen Die werlt is soe bedrieghelic in hoer en is gheene trouwe Die in swaren sunden licht die mach sich wal berouwen My ontboet een enghel guet dat ic moeste steruen ende laten al verganlic guet in deser eerden deruen Ende ic ontboet hem weder hij moest een weynich beyden myne sunden weren alsoe swaer ic moeste my noch bet bereyden Doe dat anden auent quam natuer began toe trueren wat vant sie in hohoren weghen staen ihesus van nasarenen Och ihesus alte liefste lief ende waer sal ic di vinden dat salstu in die armoede doen ende in dat swaer ellende Ende doe sie in dat ellende quam wat gaf hi ha hoer toe lone hy voerden sie in syns vaders lant hy spande hoer eene vergulden croene 