 Joseph en Maria samen, Naar het keizerlijk gebod, In de stad van David kwamen; En geen plaats was hier voor God. Davids Heer, de Heer van al, Vond zijn leger in een stal. Toen de maan in 't blaauw der Heemlen Tot het middernachts-uur klom, En de lucht, van 't sterrenweemlen, Als een koningsmantel glom, Daagde 't eeuwig, eindloos licht Op voor ons verbaasd gezicht. Eene Maagd, in 't plechtig duister, Was de schoone Dageraad, Waar de nieuwe Zonneluister Door Gods Almacht uit ontstaat. Met haar doekjens dekt zij dicht D'eÃªlen glans van 't waerelds licht. Voor den hoogsten Heer der Heeren Wordt de laagste plaats bereid: Om ons needrigheid te leeren Wordt een stroobed Hem gespreid. Ach, dat, zonder praal en pracht, Hem de wereld nu niet acht! Ja, 't is hierom, dat de tranen Vloeyen uit zijn oogjens zoet, Die zoo hartelijk vermanen En bewegen ons gemoed. Ach, hoe menig blijft versteend, Om wiens wille Jesus weent! Komt, o Wereld, hier ter schole, Wereld, vol hoovaardigheid! Wilt ge o menschen niet verdolen, Volgt Hem, die uw pad bereidt. Die op 't aardrijk is gedaald Om zijn schaapjens, zoo verdwaald! 