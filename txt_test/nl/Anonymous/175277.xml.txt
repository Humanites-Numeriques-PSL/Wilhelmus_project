 Helden der vrijheid, te jong gestorven, Wij brengen plechtig u nog een groet, Gij hebt nog meer onze achting verworven, Toen gij den beulen toonde uw moed. Nog niet genoeg van het lafhartige moorden, Dompelen zij uw leven in vuil... Hun valsche leugens en stinkende woorden Het klonk er als een hyenagehuil. Wij mannen, vrouwen, uw makkers sinds jaren, Weten te goed, wat gij hun hebt gezegd. In onze gedachten zien wij u verklaren, Dat gij een strijd beleed voor het recht. Wij weten, dat gij hun durfde trotseeren, Dat heel hun machtswellust u niet bewoog, Dat gij hun wees op de kansen, die keeren, En dat toen gij viel, uw vuist was omhoog. Rust zacht maar Broeders, uw vuist was omhoog. Gij hebt met bloed onze vrijheid betaald. Wij eeren u met voorwaarts te treden, Slechts op de wegen, die gij hebt bepaald. Uw dood zullen wij eens uw beulen vergelden, Als hier het land van zijn druk is bevrijd; Rust zacht dan, moedige, sobere helden, Gij blijft een voorbeeld voor ons in den strijd. 