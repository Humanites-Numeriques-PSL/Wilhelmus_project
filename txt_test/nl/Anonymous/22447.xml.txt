 NU wil hem scheyden Nacht van Dach, Op dat het Lichaem rusten mach: Dit laet ons coemen Godt tot goet, Die ons door syn ghenade behoet. Tis schrickelijck met groote vaer, Des nachts int duyster dat is waer, Och Godt sorcht ghy en hout die wacht, So syn wy vry dach ende nacht. Vergheeft ons sonden en misual, Dat wy ons beteren oueral, En leert ons voor die ooghen dijn, Recht wandelen, zedich en fijn. Bewaert ons Bedde onbesmet, En leert ons houden zeden net, Den swaren droom van ons toch staet, En allen bedroch des duyuels quaet. Wat ick dan noch hier schuldich ben, Voor my en oock voor den naesten, Te bidden om ghenaden fier, Helpt ons die noch syn belaeden hier. 