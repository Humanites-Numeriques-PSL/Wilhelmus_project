 HEt Oude is verganghen, Het Iaer vernieuwt weer Een blijtschap wy ontfangen, Deur d'Englen vanden Heer. Die gheven deur haer sanghen, Gode Loff prijs en eer. Sy wenschen, die daer laghen, Als Harderkeus opt Velt: Vrede in haren daghen, Met een goe wil verselt En oock een wel behaghen, Die dese vreed vertelt: Heer wilt deur u ghenaden, Met u gheest ons versaden, T'gheloof maackt in ons waar, Deur Liefd en kennis claar. En gunt ons dees weldaden, Om ons van druck tontladen Op dat wy allegaer Vercringhen, tnieuwe Iaer, Tot salicheyt hier naer. Dees vreed goet boven maten Brengt ons veel overvloets De Liefd' wil niemant haten, Maer wenscht haer veele goets. En plaut in alle straten, Gherustheyt des ghemoets. Sy wil oock niet ghedencken. Het quat dat haer gheschiet In plaets van weer te crencken, Sy haere hulp anbiet En wil seer minlyck schencken, Haer rust en vreed om niet. Heer wilt deur v ghenaden, Met v gheeft ons versaden, Tgheloof maeckt in ons waer. Deur Liefd en kennis claer. En gunt ons dees vveldaden Om ons van druck t'ontladen Op dat vvy allegaer Vercrijghen, tnieuvve Iaer, Tot salicheyt hier naer. Twaer goet, dat nu den tijde, De haet, nijt en tweedracht. Gherackten aen d'een zyde, Nu liefde is volbracht, Van die ghebenedijde, Over t'menschlijck gheslacht. Dit hoort ons an te wijsen Dat d'een d'ander bemint. En ons vyanden spijsen, Diemen met deucht verwint, De daad sal ons dan prijsen, Als wy zijn eens ghesint. Heer vvilt deur u ghenaden Met u gheeft ons versaden Tgheloof maeckt in ons vvaer, Deur Liefd en kennis claer. En gunt ons dees vveldaden, Om ons van druck t'ontladen, Op dat vvy allegaer Vercrijghen, tnieuvve Iaer, Tot salicheyt hier naer. Ghy aertsche Princen moedich, Dietschepsel Gods regeert Verlaet het Oorloch vloedich, En u tot vreed verneert. So suldy sien voorspoedich, Doe u ghemeent floreert. U Lant sal overvloeyen, Met Honich, Melck, en Wijn Een nieuwe vrientschap groeyen Int trecken van een lijn. So liefd in u mach bloeyen, Salt haest goe vreede zijn. Heer vvilt deur v ghenaden Met v gheeft ons versaden, Tgheloof maeckt in ons vvaer, Deur Lieft en kennis claer, En gunt ons dees vveldaden Om ons van druck t'ont;aden Op dat vvy allegaer, Vercrijghen, tnieuvve Iaer, Tot salicheyt hier naer. 