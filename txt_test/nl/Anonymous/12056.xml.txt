 HEt was een maghet uytverkoren, Daer Iesus af wou zijn gheboren: Dies ben ick vro, dies ben ick vro. O, o, o, o, benedicamus Domino, O, o, o, o, benedicamus Domino. Te Nazareth binnen de stede, Daer was een maeghe suyver van sede: Dies ben ick vro, dies ben ick vro. O, o, o, o, benedicamus Domino, O, o, o, o, benedicamus Domino. Daer quam een groot Legaet van Gode, Want Gabriel die was den bode: Dies ben ick vro, dies ben ick vro. O, o, o, o, benedicamus Domino, O, o, o, o, benedicamus Domino. Maria weest ghegroet, en blijde: Maer Maria haer seer vermijde: Dies ben ick vro, dies ben ick vro. O, o, o, o, benedicamus Domino, O, o, o, o, benedicamus Domino. En wil niet vreesen maghet schoone, Godts moeder sult ghy zijn idoone: Dies ben ick vro, dies ben ick vro. O, o, o, o, benedicamus Domino, O, o, o, o, benedicamus Domino. Godt Heylich Gheest sal in v kommen, Ghelijck den dau valt op de blommen: Dies ben ick vro, dies ben ick vro. O, o, o, o, benedicamus Domino, O, o, o, o, benedicamus Domino. 