 Ick ben deurwont // Heel onghesont Tot inden gront // Met Venus stralen Ick maeckts v cont // In corter stont, Haer roder mont // doet my dit verhalen Mach ick geen troost van v ontfaen So is mijn vreuchden alghedaen Ick roep, o doodt, wilt my deur keruen, Met swaer verdriet ben ick bevaen, Wilt ghy mijn niet ter noot bystaen dat ghi eens ziet op mijn vermaen, seer saen Door liefden plaen, So moet ick steruen. Wat zijt ghy ghebaet//schoone sieraet Dat ic den Prelaet // sal moeten blijuen Mijn doch ontfaet // eer tis te laet Wilt niet niet obstinaet verstijuen Ick hadts noyt op v bertrout Dat ghy mijn dus verlaten sout Ic meende vreucht te verweruen, Nu compt mijn tlijden menichfout Dat mijn tlijden den Gheest verrout Ic moet vermijden voor ionck en out, verstout Al dat mijn rout // dat ick moet steruen. Princesse fier // al ben ick hier Van v dus schier // doorsteken Met swaer dangier // en druck bestier Reyn balsonier // segt v ghebreecken Waerom ghy my dat lijden aendoet Ick min v bouen ghout ofte ghoet Mocht ick eens vreucht van v eruen Al ist mijn swaer dit teghenspoet, Berooft dat waer mijn lijdens spoet schoon lief erbaer verheugen moet, mijn groet Met woorden soet // eer ick moet steruen. 