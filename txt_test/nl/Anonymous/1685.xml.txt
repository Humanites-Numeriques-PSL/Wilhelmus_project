 ICk draghe naest mijnder herten Een verborghen mutsken fijn Stont ick in haren sinne Als si doet inde mijn. Ende ic die waerheit wiste So waer mijn trueren ghedaen. Nv weet ick van te voren wel. dat die liefde is vergaen. Ick quam aen eenen verdoolden wech. Ende daer vant ick een lindeken staen Ick ghinck mi sitten rusten. Ic was seer moede ghegaen Ick ontspande mijnen boghe Ick ruste mi in dat gras Daer peynsde ick om die liefste mijn Waer dat si veruaren was Ick rade allen ghesellen ionck Ende alle meyskens wel. Dat si hem wach | ten vander muts. Ten is gheen kinderspel Si was mi aengedrongen. Gegespt gelijc een schoe Ick wilse gaen laten varen Ende spreken den wijsen man toe Mer die dit liedeken dichte dat was een meysken fijn Si hadde die muts van neghen maenden. Si en constese niet voorby. Si hadse neghen maenden lanck In also grooter noot Al vander muts is si ghestoruen God gheue haer siele blijschap groot 