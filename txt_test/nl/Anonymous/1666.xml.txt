 HEt gheuiel op eenen donderdach. Ontrent der haluer weken doen quam mijn heer die cappelaen Die Borchstrate in ghestreken Doen hi al door dat doorken quam die vrouwe sadt biden viere | Lieue vrouwe waer is v man Laet ons goede chiere maken Mijn man is van huys ghegaen Gheuaren metten schepe Ic duchte hi weder comen sal den hals die moet hi breken Den dach die quam ten auont waert die man quam thuys gheganghen Ons heere god vanden hemel weet Hoe hi daer was ontfanghen Hi nam dat rincxken in zijn hant Hi clopte al met sinne Staet op Lisken mijn getrouwe wijf Staet op ende laet mi inne Doen hi al inder cameren quam dat bedde was daer ghebroken Die eyerkens stonden daer ghedoopt die doeierkens waren wt ghesopen. Hi nam dat broexken in zijn hant. Hi taste al na die clincke Daer vant hi Willeken zijn broeder zijn Och Willeken wi hier alleyne zijn Lieue man wat hebdy ghemaect Wat hebt ghi nv ghebrouwen Ghi hebt die arme pape beschaemt Het sal v langhe berouwen Die man die soude te bedde gaen dat wijf en wouts niet ghedooghen Si stiet hem vanden trappen af Daer viel hi twee blau ooghen Hi nam daer eenen groenen stock Hi smeet haren rugghe ontstucken Nv segghet mijn heere den cappelaen dat hi v dat af lecke Die dit liedeken eerstweef sanck. dat was een ruyters gheselle Hi drinct veel lieuer den rijnschen wijn Dan twater wter schelde 