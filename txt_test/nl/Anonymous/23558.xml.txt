 O Heere, wie sal in uwe Tent Woonen, ende blijven daer met lusten In dijnen bergh seer excellent Wie sal doch daer in rusten. Die onbevleckt hout zijnen tredt En hem tot deugden hier wilt keeren Sijn betrouwen op den Heere set En wilt gherechtigheyt hanteeren. Die spreeckt die naeckte waerheyt bloot Altijdt in alle zijn ghedachten, Die van bedroch (int cleyn oft groot,) Sijn tonghe seer wel can wachten. Die zijnen naesten (hoort mijn vermaen) Gheen quaet en heeft alhier bewesen, Noch hem gheen schande en heeft ghedaen, Te recht wort die ghepresen. Die boose zijn te met ghebracht, Voor hem, maer die Heer der Heeren Vreesen hier uyt alle haer cracht Die sal hy exalteeren. Die hout, dat hy zijnen naesten sweert Ende die zijn ghelt tot geenen stonden Op woecker set, noch oock begheert, Giften die hem werden ghesonden. Al die dit doet (verstaget wel) Altijt, sal seer wel beclijven, Heel onberoert hy wesen sel Volstandigh sal hy blijven. 