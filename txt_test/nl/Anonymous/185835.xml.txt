 Dit is den dach Die God den Heer der Heeren Sonder verdrach Ghemaeckt heeft ons profijt Laet ons vruecht hanteren En vrolick jubileren Met groot jolijt Sijn inden gheest verblijt Den Tempel wijt Tot de hoornen vant outaer Met meyen wilt vercieren En lustich helpen vieren Dees feest eerbaer Der verrijsenissen claer. Ons Paechlam reyn Is Christus onsen Heeren Opgheoffert pleyn Voor ons, tis openbaer Laet ons dan expurgeeren Den ouden heeft, met eeren Houden eenpaer Des Heeren feest eerbaer Maer niet voorwaer Int oude deesem suyr Maer ongheheefde broode Der waerheyt tis van noode Suyver en puyr Als t’gout ghepuyrt door tvuyr O princelijck greyn Boven alle Princen verheven Die ons certeyn Den dach seer langh verwacht Hebt weder ghegheven Den duyster nacht verdreven Wter sonden gracht Verweckt onsen ghedacht Ws gheests cracht In onsen herten plant Om t’aertsche te versaecken En t’hemelsche te smaecken By Christum triumphant Aen s’vaders rechterhant. 