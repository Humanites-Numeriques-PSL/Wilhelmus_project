 O Weerde Coningin // die in V lichaem hebt omvadt den grooten Al Den Vader van t'begin // vol min Die was, die is, die eeuwich wesen sal Die al wat dat hier leeft, Van u iet gheschaepen heeft, Mensch, Vee, en dieren, het cruyt, op t'velt Son, Sterren en Maen, die wonderlijck gaen? Him paelen ghestelt. Schoon suyver Danae // vol vre Waer in den gulden regen is ghedaelt Die ons den schadt ontde // waer me Dat Adams schuldt volkomen is betaelt, Den Schadt het hooghste goet // Dat onse sonden voet Door veel Propheten, belooft, verwacht Die inne den noodt, door lijden en doodt Ons salicheyt vraeght. O wonderlijcke vrou // seer trou Die aen Ioannem blinckend' is vertoont Troosters in onsen rou // seer nou, Wiens hooft met twelff Sterren was ghecroont De sonne ongesalft // u lichaem had omstraelt, De Maen recht onder u voeten lach O dagheraet claer // die brenghet voorwaer Den eeuwighen dagh. Deughtrijcke Abigael // die snel Versoent hebt Davids soon op ons verstoort. Een Hester die 't bevel // seer fel Te niet de van Assuerus aen hoort: Een Iudich die de macht // Des vyandts t' onder bracht En met haeren voet den cop verpledt Die nijdich onvroet // ons salicheydts goet Langh hadde beledt. Pincers die inden troon // seer schoon, Van uwen Bruydegom sijt in-gheleydt, Daer ghy gheniet de croon // tot loon Die van 't begin voor u was toe-bereydt Daer hem den Al met vreught // Ghestadich nu verheught Den Enghelen singhen nu overluydt, Weest willecom maeght // De Croone ghy draeght, Van Moeder, en Bruydt. 