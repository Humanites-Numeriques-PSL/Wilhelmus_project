 Aan U, o Jesus onzen Heer! Zy lof, aanbidding, dank en eer, Voor al de ryke zegeningen, Die ons uw woord heeft toegebracht! De wond'ren van uw liefd' en magt Doen ons, vereenigd, vrolyk zingen. Der eeuwen Vader, bron van 't licht, Ontvouwt, voor ons verbaast gezicht, Zyn heerlykheid, en doet zyn straalen, Zoo mild, zoo koesterend en zacht, Op Adams kind'ren, op 't geslacht Van zyne gunstgenooten daalen. Hoe gloeit het harte dat u kent, O Heer! en zich aan u gewent, Om uwen Vader groot te maaken! Het brandt van zuiv're hemelmin, 't Vindt nergens heil of blydschap in, Dan waar 't zyn liefd' en gunst mag smaaken. Welzalig, driewerf zalig zy, Die in geloof en ootmoed bly, Op 't heil van 't Evangelie leeven! Dat heil, - die zegen zy myn lot! Maar U, myn Heiland en myn God! Zy eeuwig d' eer daar voor gegeeven! 