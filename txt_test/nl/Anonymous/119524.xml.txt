 DE Schoonste, die 'k heb uitgelezen, Is Laura, die de Rotszen tart: Helaas! ze is lieffelyk van wezen, Maar z' heeft een onverbidlyk hart, Zy voeld geen Min en brand van tooren, Zo haast ik haar de myn' laat hooren. Zy stopt haar ooren voor myn zugten En lagt, als zy my weenen ziet. Zult gy dan eeuwig voor my vlugten, Ik eeuwig smooren in verdriet; Zult gy my nimmer weder minnen En ik uw wreedheid nooit verwinnen. Wel aan dan, Wreede, zie my sterven, Wyl ik van uw ontmenst gemoed Geen hoop nog troost en kan verwerven. Zo is de Dood myn eenigst goed En 'k walg van dit verdrietig leven. Kom, zie de laatste snik my geven. 