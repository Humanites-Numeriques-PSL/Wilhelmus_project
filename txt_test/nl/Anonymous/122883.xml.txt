 Toen 't eerste Paar zich zaâm verbond, In Edens bloemenhof besloten, Klonk nog geen feestbokaal in 't rond, Want ziet, het had geen dischgenooten. Dan 't pluimgediert' zweeg echter niet, En kwam dien echt met lof bekroonen, Ja, 't kweelde een treffend bruiloftslied, Om 't juîchend Paar hun vreugd te toonen. 't Veld was de groene bruiloftsdisch, Waarop geen kok zijn kunst deed pralen, Men vond aldaar gebraad noch visch, Maar 't lekker ooft uit bosch en dalen. Klaar water vloeide in plaats van wijn, Doch liefde mogt het feest bekroonen. Men kan met weinig vrolijk zijn, Als liefde en vreugd het hart bewonen. Lof zij nogthans deez' later tijd, Nu wij den disch met smaak zien sieren, Men is wel eens zoo sterk verblijd, Als groot gezelschap feest mag vieren. Mogt Adam vrij zijn Bruîgomschap Met teugjes water mild bekroonen, Wij houden 't met het druivensap, Om 't huwend Paar meer vreugd te toonen. U dan, die heden zijt gepaard, U willen wij ter eere klinken, Wordt niet uw wijn door ons gespaard, Het is om op uw heil te drinken. Doet liefde u reeds gelukkig zijn, Ook vriendschap moge uw hart bewonen, Wij brengen u deez' beker wijn, Om onze vriendschap u te toonen, 