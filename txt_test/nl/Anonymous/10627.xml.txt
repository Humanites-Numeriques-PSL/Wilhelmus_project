 CVpido God, deur uwe minne stralen, V scherp ghebodt // doet my in liefden dwalen, Ick ben versodt Op een bruyn smaechdelijn smalen Die met my spodt. Venus bestier // vint ick seer dubbelt van treken Der minnen vier // heeft sy in my ontsteken Die liefste Rosier Ic machse sien noch spreken, t'is groot dangier T'is groot verdriet // de Liefste moet ick derven, Die trouwe biet // en niet en can verwerven Om dat sy v liet, Moet ic van rouwe sterven Int meer geschiet. Haer soet samblant // was my een medecijne Seer triumphant, Plach ick by haer te zijne Die liefste playsant laet my in groote pijne Aen mijn verstant. Als ic aensach // haer vriendelijcke ymagie Nacht en dach // schiep ick in haer coragie Dies ic wel mach clagen om haer vysagie Sonder verdrach. Sonder confoort, laet sy my nu in weyne, Dus wy accoort // hielden int ghemeyne Dus roep ick moort, Over mijn lief alleyne die my verstoort. Adieu eylaes // Adieu Princesse schoone Ick was te d'waes // Te vrijen v persoone, Dies ick nu raes Dat ick my selven soo hoone, op dit relaes. 