 HOort ghi ghildekens alle Heere vrouwen ofte knecht maye Griete Lijse ofte Kalle Den haselaer es op gherecht Ghy moet v alle bereeden En hebt toch gheenen vaer Alle ghi quade beleeden | Om te comen inden haselaer Moniken nonnen baghinnen Ghy lollaerts ghy moet al me Wilt v totten haselaer pijnen Al om die beste ste Hoort ghi een woordeken spreken Tsteckt v al inden crop Ghy sullet noch wel wreken Dus loopt al inden top Coopluden ambachters poorters Maect v alle bereet duerwaerders ende muylstoters Den haselaer es so breet Trompetters fluyters tamboeren Nv loopt al paer en paer die ghaeren den elleboghe roeren Loopt inden haselaer Vrou vuyle ende laudate Loopt vry te dansse onueruaert Weest tsauons laet opt strate Tgaet te vastelauont waert Laet vry v werck legghen Weest vrolijck als nv ter tijt Wilder v yemant toe segghen Den haselaer es soo wijt Ghesellekens van auontueren Meyskens maect gheen achterblijf mach v wat goets gebueren. Auontuert het achter lijf. Al willen v ouders kiuen En achtes niet een haer Wilt by v boelken blijuen. Oft loopt inden haselaer Ghy moet v alle ghereeden die ick niet ghenomen en can Daer schuylen so veel quaey beleeden Tusschen wijf ende man Tsauons zijn wi droncken Tsmorghens es die keele drooch Het wijf gaet dan proncken Den haselaer es soe hooch Als dese ghehoude vrouwen Tsmorghens vroech op staen Int wijnshuys machmense schouwen | Si souden te vleeeschuyse gaen. Als die mans dit hebben vernomen. Sijn wijf drinct den wijn tes claer. Als die vroukens thuys dan comen. Den man is inden haselaer Sotten wat mach v gebreken Sottinnen hebt goeden moet Als v die wespen steken Loopt inden haeselaer metter spoet. Die gaeren meten lenden wercken Compt doch metten hoop Papen ende clercken Die nooten zijn goeden coop 