 GLorieuse violette// Koningin’ van Hemelrijck, Suyuer vat vry sonder smette// Inden geur aromatijck Soeticheyt sonder ghelijck, Sulck een vreucht ghy sijt// die vermeucht altijt Smert’ en leet te scheuren, Met vreucht, iolijt// verheucht, verblijt Ons weemoedich treuren. Precieus paleys van trooste// blinckend’ als den dagheraet, Sterre lichtend’ uyt den ooste, als de sonne claer opgaet, Vwen lof elck metter daet Hondertfout verclaert// als een goet bewaert In der hemels throone: Benaut, veruaert// verflaut, beswaert Is nu elck persoone. Alderheylichste Princersse// Maria Godts moeder reyn, Ons aller Aduocatersse, Siet ons in dit droeuich pleyn, Tot v roepen wy ghemeyn: Voor v dienaers// der ghenaden vloet, Vwen zoon ghedencken, Dat hy ons ‘tgoet// sijns rijcke soet Will’ hier naemaels schencken. 