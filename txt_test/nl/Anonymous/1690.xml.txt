 ICk ghinck noch ghister auont so heymelijcken eenen ganck. Al voor mijns liefkens dore | Die ic ghesloten vant Ic clopte so lijsselijc aenden rinck Staet op mijn alderliefste lief Staet op en latet mi in Ick en sal v niet in laten Ic en laet v ia niet in Gaet thuyswaert en gaet slapen Daer is een ander in si lieten mi daer alleyne staen. Ick salt haer noch wel loonen. Mach ick noch leuen een cort half iaer O Venus thoont v cueren. Want ick v dienaer si. Mach si mi nyet ghebueren. Den doot ben ick seer by. Ick en hadt betrout in gheender stont Al moet ick van haer scheyden. Si hout mijn herteken doorwont This waer datmen ghemeynlick seyt Dies ben ic bedruct tot inden gront die sulcke zijn sinnen aen vrouwen leyt Hi vint hem seluen ter doot ghewont Want si hebben eenen loosen gront. Ic vinde mi nv bedroghen Si costen mi so menich pont Na dat bi nijders tonghen Mijn lief is mi ontureemt So wort van mi ghesonghen Dit liedeken in dancke neemt Van die alder liefste mijn God wil haer wel bewaren Ick en mach bi haer niet zijn Ic quam noch ghister auont In eenen boomgaert ghegaen Daer vant ic twee schoone ioncfroukens. So seere bedruct staen. Die een was die liefste mijn Die ander hadde doorschoten Dat ionghe herteken mijn Ick boodt haer een minnelijcke groete. Ick sprac haer so minnelijck an Mach si mi niet ghebueren So ben ick een alleyndich man Ic waensche des nijders tonghen leyt Si hebben mi ghestolen. | Mijn ghenoechte mijn vrolicheyt Dese nijders gaen hier achter straten. Si stroeyen haer fenijn Mijn lief en wil ick niet laten Ick wilder noch tauont bi zijn. Ic salse so minnelijc spreken Al heb ic een verloren Een ander ic kiesen sal 