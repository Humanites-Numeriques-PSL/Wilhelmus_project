 O God al vanden throone Sijn sy niet sot en dul Den Bel beluyckende schoone Den goeden vetten smul Haer costelicke tresoren Al teghen Gods ghebot Hoe hooghe hoe edel gheboren Bedrijuen sulcken spot Want tzijn sotten meer dan sot. Die meester maect een beelde Na swinckels maten ees Hy brenght hem tzijnder weelde Ia tzijnder baten vlees Boter keese en eyeren Dat is des smakers God Al zijnt ter weerelt vleyeren Sy bedrijuen sulcken spot Want tzijn sotten meer dan sot Sy hebben nuesen om riecken En voeten sy en connen niet gaen Men versoectse voor die siecken Sy en hebben gheen baet ontfaen Sy staen begout bepeerelt Al zijn sy vort en rot Sy zijn schoon al voor die weerelt Maer walghelick voor God Want tzijn sotten meer dan sot. Het zijn gherekent slichten Die binnen der sonnen schijn Gaen ontsteken lichten Uoor die ghene die niet en sien En spijse draghen om teten Die noyt en hadden beschot Noch hebben sy haer vermeten Te houden sulcken spot Want tzijn sotten meer dan sot. Die haer te cruypen pooghen En voeten hebben om gaen Stuypen, nijghen en booghen Uoor blocken die daer stom staen Hout steenen sy becleyden Sy ontrecken den armen tlot Die weerelt sy verleyden Met haren valschen spot Want tzijn sotten meer dan sot. Als sy in quellagie leuen En haecken na den tijt Al tot beuaerden sy sneuen Al om te worden quijt Al tot die stomme afgoden Int Babylonissche cot Tis teghen Gods gheboden Schout ghy alsulcken spot Want tzijn sotten meer dan sot. Den Psalm hondert vijfthiene Diemen ten propooste leest Ghy wijse van engiene U siel hier by gheneest Leest Baruch in zijn leste Daer vindy tbeste slot En Daniel in zijn seste Schout ghy alsulcken spot Want tzijn sotten meer dan sot. 