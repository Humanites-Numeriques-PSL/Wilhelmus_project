 Het best op aard is een gerust gemoed Dat steeds de plicht van alle deugden voed En noit ontrust werd door geen laster monde Maar als een Rotz onwrikbaar word gevonde In weerwil van, de waereld, schoon die woed. Het best op aard, is een gerust gemoed. Ik laat de Kroon en Scepter diese draagt En laat het goud voor die het goud behaagt En laat die ‘t lust sig in de wellust baden: Een aardse Ziel kan sig dog niet versaden, Schoon dat hy daar, gelijk een mol in wroet. Het best op aard, is een gerust gemoed. O Goon, wie had het ooit van haar gelooft Dat soo de Liefde by haar was verdooft, Ten eenemaal geheel en al verdurven! Ei, seg my dog waar mee heb ik ‘t verkurven, Myn waarde Lief, en opperst myn vermaak: Gy sijt de geen, die ‘t binnenst van myn draagt. De valse tongen geeft dog geen gehoor. Ik zweer u dat gy sijt die ik verkoor Om hier op aard met u in vreugt te leeven. Geef myn u hert, ik sal u ‘t myne geven, Want ik verga, gelijk de sneeuw op ‘t veld, Ten zy dat gy mijn door u min hersteld. Maar zeg my dog, wat zal het wezen dan, Als gy regeerd gelyk een wreed Tyran En lacht met al mijn tranen en gebeden? Heb ik ten vollen dan nog niet geleden, Zo bid ik u, dat gy mijn vonnis maakt, Waar door dat ik uit al mijn droefheid raak. Bekoorlijk Beeld, Beheerster van myn ziel, Die ik het eerst in mijnen boesem hiel Door ‘t vriendelijk opslag van uwe oogen. Doe riep ik uit: ‘O oogen vol vermogen Die mijne ziel, soo deerlijk heeft gewont, Zijt gy niet wreed, soo maakt myn weer gesont!’ Ik laat de Wyn voor die God Bachus mind En in sijn sap een smakelijk voedsel vind; Ik laat die wil sig in de wyn haar baden, De soete min die kan myn meer versaden En voert ons ziel vol vreugd ten Hemel in: Niets is op aard of ‘t leefd door Liefd en min. 