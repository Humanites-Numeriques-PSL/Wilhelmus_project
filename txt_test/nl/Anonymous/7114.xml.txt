 Doen Maria gehouwet was, Ende men die schrifture las, Wat seyde haer man. Ick salt v openbaren Soo ick t best can. Ioseph op onser vrouwen sach, Ende was seer veruaert Ende hij en seijde niet Hy peysde: lieue Heere Wat is mij geschiet. Ioseph dachte in sijnen moet Dede hij haer schande ten waer niet goet Hij peysde dat Dat hij haer ontgaen woude In een ander stadt Daer Ioseph lach en sliep Die heylige geest hem aenriep Dat was alsoo Staet op Dauids sone Ende weest vro. Ioseph en weest niet versaecht Dat kint dat Maria draecht Dat is Godts kint Die heylige geest is in haer comen En twijfelt niet een twint. En waer dat kint noyt geboren Onse siele waer verloren Dat waer alsoo Staet op fijn Dauids sone Ende weest vro. 