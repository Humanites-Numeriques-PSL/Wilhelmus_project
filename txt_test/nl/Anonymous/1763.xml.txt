 WIe wil hooren singhen een druckelijc nieu liet Van die coninc van Castilien Hoe dat hi wten lande schiet. Trompetten ende claroenen | dede hi so seere slaen dat si alle souden comen die met hem wilden gaen. Als si opt water quamen daer geschieden iammer groot die scepen vlogen van malcander si waren alle in grooter noot Die coninc sprac Ioanna. Wel edel vrouwe mijn dit is bi uwen schulden dat wi in desen noode zijn. Die coninc totten stierman sprac wel edel stierman fijn Nv brenget mi weder te lande. mi en roect niet waer wij zijn Die stierman fijn totten coninc sprac Wel edel heere mijn Ic en can v niet te lande gebrenghen Ic en weet niet waer wi zijn. | Die coninc viel ootmoedelijc Op beyde zijn knien Hi badt gode van hemelrijck dat hem gracie mocht geschien Die stierman totten coninck sprac Wel edel here mijn Mi dunct ic hoore die vogelen singhen Ic hope het sal wel zijn Doen si in Engelant quamen Men hiet hem willecoem zijn Men scanc hem daer te drincken den alder besten wijn Van daer so gingen si seylen Al na dat spaensche lant Tot zijnder edelder vrouwen Al in behoudender hant. 