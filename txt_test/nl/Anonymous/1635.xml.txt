 EEn ionck meysken reyn van seden Hadde mi tot haren bedde gedaecht Ende des was ick so wel te vreden Het dochte mi zijn een suyuer maecht Dies was ick van herten bouwe Si seyde zijt wellecom lief seer weert Na v so heeft mijn herteken begheert Dat neme ick op mijn trouwe Als wij te samen opt beddeken waren. Met vruechden dat wi songhen Wij lieten clincken der vruechden snaren. In spijt der nijders tonghen Wi waren al te samen so wel te pas Dat dede die schoone suyuer iuecht | Des so was mijn herteken soo verhuecht Mi docht dat ick daer rooskens las Als lief bi lief te samen rust Ende in die armkens luyken Si boeten der natueren lust Met vruechden die si ghebruycken Sulck ist natuerlijck wesen Een amoreus ist int beghinnen Alsmen zijn liefken mach ghewinnen Het is een vruecht ghepresen Als twee ghelieuekens te samen zijn Ghenoechte dat si hantieren Si vergheten alle druck ende pijn Als si te samen roseren dat doet die amoreusheyt groot Die menighe is van dier natuere die nacht en dunct hem niet een vre Als hi mach rusten in zijns liefs schoot Ick bidde v minnaers ende rosiers Die metter minne zijt beladet Si maken som so veel bestiers dat si const versmaden dies so heeft die menighe toren Ick segt v oock te sulcker tijt die onconstighe heeft sulcken nijt daer bi so gaet die conste verloren Dese nijders zijn argher dan fenijn Ende van sulcker natueren Als si vruecht sien dat dunct hem pijn Al waert van haer ghebueren Si en waren noyt gaerne beuonden een clappaert is van sulcker sede Hi maect onurede ter menigher stede | Waer dat hi can vermonden Die dit liedeken heeft ghemaect Hi custese aen haer wanghen Bi zijn liefken lach hi moedernaect. Met vruechden was hi beuanghen Van Dermonde is hi geboren Hi sidt so gaerne op die banck Als hi mach drincken goeden dranck Schoon vroukens heeft hi nv wtuercoren 