 Zij zullen hem niet knechten, Den Nederlandschen Leeuw, Al schonden zij zijn vrijheid Met bommen en geschreeuw! Zij zullen hem niet knechten, Al is hij overmand! Eens zal hij weer bevechten Den vijand van ons land! Al pleegden laffe ploerten, Die zich, tot schand' en smaad, Eens Hollands burgers noemden, Een lasterlijk verraad. Zij zullen hem niet knechten, Al schonden zij zijn vree! Eens zal hij weer bevechten Duitschland en d' N.S.B.! Al zijn ook onze steden Verwoest en platgebrand, Al vielen onzen helden De wapens uit de hand, - Zij zullen hem niet knechten, Noch dwingen onder 't juk! De Leeuw zal blijven vechten, Ons redden uit den druk! Om Hollands land te redden, Toen het verslagen lag, Is vechtend hij geweken, Maar...... onder Hollands vlag! Zij zullen hem niet knechten! Strijdend naast Albion, Zal hij zoo lang nog vechten Tot hij den oorlog won. 