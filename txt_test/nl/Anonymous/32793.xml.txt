 LOff Maria seer reyn Schoon suyver claer Fonteyn Godts Moeder goet Wy menschen groot en kleyn Loven u al ghemeyn Met sanghen soet. Schoon als den daghe-raet Met Goddelijck cieraet Blinck ghy seer claer, Want ghy altijt by staet Met troost vroech ende laet Ons alle gaer. Ghy zijt des levens vreucht Daer Godt in heeft verheucht O Moeder soet! Ghy zijt vol alder deucht! Naest Godt ghy t'al vermeucht In teghen-spoet. Versterckt dan onsen moet, In druck en teghenspoet Wilt ons bystaen Neemt ons in u behoet Dat wy dat eeuwich goet Door u ontfaen. Dus segh ick onvermijt Den Ketteren tot spijt Tot uwen loff, Ghy zijt ghebenedijt Van Godt voor allen tijt In s'Hemels hoff. 