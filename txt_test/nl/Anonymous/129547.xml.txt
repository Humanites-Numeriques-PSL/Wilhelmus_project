 Hoe wonder zijn de wercken Hier in des werelts gront; ‘t Is waart om aan te mercken Hoe dat het draayt in ‘t ront: Hoe dat de jonge luyde Haar voege by malkaar. Men weet wat sal ‘t beduyde: De twee dat maakt een paar. Het mag met recht geschieden, Men kan ‘t haar niet verbieden, Als sy te samen treeden In ‘t wettigh trouw verbont. Ick gun haar liefd’ en vreede, Dat Godt haar spaart gesont. Nu wijl ons met gezellen Oock treden in die staat, Ick moet het uw vertellen Hoe ‘t onse vrindt al gaat: Hy sal terstont gaan trouwen, Men maakt daar groote Feest; Stracks sal men Bruyloft houwen, En vrolijck zijn van geest. Siet daar, daar gaat hij heene: Hoe magh dat Meysje weene, Dat sy met soo een quantje, Sal trouwe voor de Stoel. O Neen, mijn lieve mantje: Sy is niet eens soo koel. Kunt gy sijn huys niet vinde, Hy heeft mijn stracks genoot Dat ik, met al de Vrinde, Sou nuttige van sijn broot En oock een roemer drincke Van de alderbeste wijn. Ick weet daar sullen Vincke En andere Vogels zijn, Met wel gezette kappe, Die aardig kunne klappe: Mijn dunckt, ik hoorse singe, Met een soo soet geluyt. ‘t Zijn eeve sulke dinge, Gelijk als onze Bruyt. Die daer met ons Couzijntje Komt treeden op den zaal, Zijt welkom, mijn Nigt Trijntje, Zijt welkom altemaal. Komt, schenckt mijn nu een roemer Van d’alderbeste Wijn. Hoe staat hier dese droomer? Men moet hier vrolijck zijn. Siet daer, dat smeert het keeltje, Dan sing ick als een veeltje. Avoes! Ick brengt uw reysje: Men moet hier vrolijck zijn. Kom, drinck eens met uw meysje En singt dan eens met mijn. Komt hier nu, Speelnootjes, Speelt hier een vrolijck spel. De Meysjes op uw schootjes! Dat gaat te wonder wel. Dan nog een glas gedroncken Ter eere van de Bruyt. Daar wort het vol geschoncken, Kom, drinckt het nog eens uyt. Hoe staat gy dus te gaapen? De Jongeluy die slaapen. Wy wille nog niet scheyde, Het is nog tijts genoeg; Wy wille nog wat beyde Tot aan den morge vroegh. Mijn dunkt, het is nog ‘t beste Dat ieder gaat na huys: Ik seg adieu voor ‘t leste, Elck brengt sijn liefje thuys. Ik danck u altesamen Voor de eer die mijn geschiet. Het is myn aengenaame, De vreught die ik geniet. Wy wille hier wat borge, Tot aan den dagh van morge, En daar mee hebjet leste: Vergeeft myn stoutigheydt, En houdt het mijn ten beste, Al wat ick heb geseydt. 