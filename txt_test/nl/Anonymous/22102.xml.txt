 DIe Aerd is Sheeren, en watter in is, En alle die op daertrijck woonen: Aende Zee, daerd ghefondeert is, En aenden Rivieren schoone: Wie sal op Sheeren berghe gaen? En in zijn heylighe plaetse staen? Diens hert en handen reyn zijn. Die tot valsche, leer gheen lust en heeft, Niet valschelijck wilt sweeren, In Godts seeghen den desen leeft, Godt sal hem wel gheneeren: Dat is thgeslacht dat nae hem vraecht, En daenschijn van Jacobs Godt nae iaecht, Dyt zijn de rechtueerdighe. Sela. Ghy Princen opent u poorten seer, Nu coemt der glorien Coninck: De machtighe Prince, ende Heer, De sterckste Heer, en Coninck: Wie is de selue Coninck groot? Het is de Heere Zebaoth, Hy is de Coninck der eeren. 