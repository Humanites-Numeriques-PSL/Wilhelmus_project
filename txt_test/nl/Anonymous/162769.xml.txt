 Een Slotenmaker hoog van jaren, Sprak zyn dochter telkens aan, Gy moet uw slootje toch goed bewaren, Dat ik uw heb present gedaan, Zy antwoord, ik zal geen moeite sparen, Maar het is moeijelyk voor myn, Om myn slootje zoo goed te bewaren, Daar zoo vele sleutels van zyn. Hy sprak myn dochter wilt toch weten, Zoo wel by dagen als by nacht, Wordt zoo menig slootje versleten, Menig een in 't verdriet gebragt, Doet doch die krullen uit uw haren, Voor die Slotenmakers die er zyn, Daardoor zult gy uw slootje bewaren, Daar zoo vele sleutels van zyn. Ja, maar ik wil myn slootje niet dragen, Vader dat gevoelt gy klaar, Want dan zou ik my gouw beklagen, Om het te dragen voor 't passen maar, Want gy weet ik ben jong van jaren, Moet ik dan leven als een Bagyn, 't Is moeijelyk om een slot te bewaren, Daar zoo vele sleutels van zyn. Zy die zich soms presenteren, Sprak de Vader met fatzoen, Zeg vriend! wilt toch uw weg avanceren, En geen moeite voor 't slootje doen, Al wilden zy veel geld vergaren, En uw tracteeren op bier of wyn, Zeg vriend! ik wil myn slootje bewaren, Daar zoo vele sleutels van zyn. 'k Antwoord voor het laast, myn Vader, 'k Ben openhartig zoo als ik zing, Ik geloof daar staat voor my niets naarder, Als dat myn slootje eens open ging, Ik wil uw dan ook wel verklaren, En bekennen aan groot en klein, 't Is onmogelyk om een slot te bewaren, Daar zoo vele sleutels van zyn. 