 Een rijke doe door slim beleid, Al meer en meer zijn schijven blinken; Doch mist hij edelmoedigheid, Hij zal 'er nooit met glans door blinken: Al draagt een Aap een' gouden ring; Al draagt een Aap een' gouden ring; 't Is echter maar een leelijk ding. 't Is echter maar een leelijk ding. Een vrouw met schatten in haar kist, Al was zij hoog en welgeboren, Zoo zij bevalligheden mist, Zal nooit een' knaap van smaak bekoren: Al draagt een Aap een' gouden ring, Al draagt een Aap een' gouden ring, 't Is echter maar een leelijk ding. 't Is echter maar een leelijk ding. Wat loopt die Dokter, met een' wind, Zijn patienten visiteren! Maakt zoo veel snuif toch niet, mijn vrind, Want kunde zit niet in de kleêren: Al draagt een Aap een' gouden ring, Al draagt een Aap een' gouden ring, 't Is echter maar een leelijk ding. 't Is echter maar een leelijk ding. Vergeefs schrijft een Poëet, die suft, Uit zucht naar glorie, kostbre boeken; Hij zal, bij mangel van vernuft, Vergeefs een' kloek Mecenas zoeken: Al draagt een Aap een gouden ring, Al draagt een Aap een gouden ring, 't Is echter maar een leelijk ding. 't Is echter maar een leelijk ding. Al weet een Schilder zijn tafreel Met bonte kleuren te schakeren, Zoo hij geen' smaak brengt in 't geheel, Zal nooit zijn werk den tijd trotseren: Al draagt een Aap een' gouden ring, Al draagt een Aap een' gouden ring, 't Is echter maar een leelijk ding. 't Is echter maar een leelijk ding. De Staatsman, die, door veinzerij, Het doorzigt weet in slaap te wiegen, Zal koel, heeft hij 'er voordeel bij, En Vorst en Vaderland bedriegen: Al draagt een Aap een' gouden ring, Al draagt een Aap een' gouden ring, 't Is echter maar éen leelijk ding. 't Is echter maar éen leelijk ding. Al dreigt de knevel des Soldaats, Al blinken degen, kwasten, knoopen, Zit hem het hart niet op zijn plaats, Hij zal, met al dat moois, gaan loopen: Al draagt een Aap, een' gouden ring, Al draagt een Aap, een' gouden ring, 't Is echter maar een leelijk ding. 't Is echter maar een leelijk ding. Het Fijntje, dat in vromen schijn, Ter kerk draaft met het boek in de armen, Zal achterbaks ligt de eerste zijn, Om over 't schepsel zich te erbarmen: Al draagt een Aap een' gouden ring, Al draagt een Aap een' gouden ring, 't Is echter maar een leelijk ding. 't Is echter maar een leelijk ding. 