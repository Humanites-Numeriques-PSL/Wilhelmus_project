 Dat nu een ieder vrolyk zing Tot lof en roem der Wetering; Wil nu de Zanglust niet betomen; Maar langs deez' malsche klaverzomen, Wyl wy al zachtjens roeijen voort, Juigchen t' saam', dat het de Egcho hoord En zy ons antwoord geve; Stroom, stroom, stroom, Stroom, stroom, stroom, Mocht ik aan uw' oever altyd leven. Zie hier een' Oogst van Moeskruid staan Om Amstels Steêling te verzaên! Ei, zie eens ginter hoe dat Teuntje Het Bonte Koetje trekt by 't speuntje: Nu gaat zy naar de gryze blaêr; Maar 't zoete beest komt zelf naar haar Met volle uijers streven; Stroom, stroom, stroom, Stroom, stroom, stroom, Mocht ik aan uw' oever altyd leven. 'k Zag nimmer schoonder Merrie Paard, Met fraaijer hals en kop en staart, Als by dien Os loopt, all' myn dagen; 'k Moet hier eens aan Philipsburg vragen, Wie 'er de Meester van mag zyn En kopen daar wat lekkren wyn, Om van geen dorst te sneven; Stroom, stroom, stroom, Stroom, stroom, stroom, Mocht ik aan uw' oever altyd leven. Kom, neemt de flesschen schielyk aan, 'k Heb myn nieuwsgierigheid voldaan: Laat ons toch ras het Hoofd passeren, 'k Zouw hier aêrs plakken, 'k wil 't wel zweren; Want daar 's geen Herberg hier omtrent Daar beter uitzicht is bekend, Langs aangenamer dreven; Stroom, stroom, stroom, Stroom, stroom, stroom, Mocht ik aan uw' oever altyd leven. Ei, kyk eens wat al Visch is hier! Had men nu Stekelbaars of Pier, Met twee, drie Hengels, men zou vangen Veel meerder als men zou verlangen. Roei naar Stadlanders steiger toe, 'k Zie daar een' groten Karper, hoe! Waar is hy daar gebleven? Stroom, stroom, stroom, Stroom, stroom, stroom, Mocht ik aan uw' oever altyd leven. Vaar door de hoge Brug niet snel; Maar sta my toe, dat ik vaar wel Mag aan het Schagerlaantje zeggen, Waar in die fraije Tuinen leggen; ô Lustryk oort! 'k noem u naar eysch Een zinverrukkend Paradys, Nooit naar waardy verheven, Stroom, stroom, stroom, Stroom, stroom, stroom, Mocht ik aan uw' oever altyd leven. Nu langs de Lootwitmolen heen: Dat plaatsjen is daar ongemeen Netjes by die Fabriecq gelegen. Zacht, daar komt ons een Jachtje tegen, En dat vlak voor de Lymery; Kyk groenboer Jan vaart snel voorby En wil zyn zeiltje reven; Stroom, stroom, stroom, Stroom, stroom, stroom, Mocht ik aan uw' oever altyd leven. Wat leggen aan de rechterhand Hier all' die Hoven net beplant Eer men komt aan het nieuwe Sluisje? Nu aan den Overhaal, in 't huisje Van Oompje Louw, ons eens verkwikt; Dan ons weêrom naar huis geschikt En 't verder fraai beschreven; Stroom, stroom, stroom, Stroom, stroom, stroom, Mocht ik aan uw' oever altyd leven. 