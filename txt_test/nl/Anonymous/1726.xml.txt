 O Waerde mont. Ghi maect ghesont Mijns herten gront Tot alder stont Als ick bi v mach wesen. So ben ick al genesen Mer tscheyden quaet Van tfier gelaet maect mi disperaet Ten baet gheenen raet Wilt si mi nv begheuen | Van vruechden moet ic sneuen Haer schoon ghelu hayr. Haer oochskens claer Breghen mi in vaer Nv hier nv daer dat icse soude verliesen Oft si een ander soude kiesen Haer lippekens root Haer borstkens bloot Al sonder ghenoot Maken mi vroecht groot Als ic bi haer mach rusten Boete ic mijns herten lusten Schoon lief doet wel Ende kiest niemant el. In narst in spel Doet mijn beuel Ende hout gelofte in trouwen Het en sal v niet berouwen 