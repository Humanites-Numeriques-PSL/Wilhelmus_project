 Saligh zijnse hier op Aerden levende Al die de vreese Gods zijn aenclevende, Die gaen al in mijn weghen, ter deghen Al na sijn woort, so dat behoort, Dat s hier hebben vercreghen. V Wijf ghelijck een Wijngaert-ranck vol van druyven soet, Die overvloedigh brenght haer vruchten met der spoet, Is sy, ghy moghet wel weten, gheseten Aen uwen want, seer vast gheplant, Dit heeft die Heer gheheeten. V kinderen die u Godt is toevoeghende, Daer in ghy meught u wel wesen ghenoeghende Als planten van Olijven, beclijven, Aen uwen disch, sy staen ghewis, Dus wilt u Godt gherijven. Dus siet hoe dat de Mrensch hier wert ghebenedijt, Hoe dat die Heere hier boven hem altijt verblijdt, Die can den Heer der Heeren, so eeren Dat hy altoos, hoort zijnen voys, Sijn vreese wil hantieren. V moetmen gebenedijen God met zijner stem, Dat hy mocht sien die gooden van Ierusalem, Wt Syon uytvercooren, wilt hooren Die Heere gheeft, so langhe ghy leeft, Dees gratie u te vooren. En ghy met uwen oogen weest beschouwende, De Kinders dijnre kinderen menighfouwende, Dat sy al hier dy namen versamen, In Israel verstaghet wel, Altijdt met vreden. 