 GHy Christelijcke schare Wilt v in Godt verblyden Sonder vermyden Ons ghenaect eenen soeten tijt Met desen nieuwen Iare Soo wilt nv vromelijck strijden Aen alle siden//soo zijn wy nv beurijt Dus schept doch nv Iolijt Hier in dit aertsche crijt Ons is doch nv gheboren Den Heere ghebenedijt Hy is die voor ons strijt Al heues die vyandt spijt. Ut rechter liefden ient Heeft ons den Uader ghegheuen Sijnen soon verheuen Daer duer wy hebben ontfaen Een blyschap exelent Daer langhe af is ghescreuen Waer door wi int leuen//vanden doot zijn ghestaen Hy is die rechte baen Al die door hem in ghaen Die sullen salich wesen Hy heeft voor ons voldaen Want tis doch zijn vermaen Compt al die zijn belaen. Alleen zijn woort ghelooft En schout die Ipocryten Die eyghen profijten Sijn soeckende talder stont Door haer wordt ghy berooft Want si met appetyten Gods schaepkens verbyten//door haren boosen gront Maer houdt Godts verbondt Al wordy dan door wont Wilt vast int woort betrouwen Soo wordy gans ghesont Al wat Schriftuere vermont Hout vast in uwen gront. O Princhelijck ingien Wilt danckelijck ontfanghen Sonder verstranghen Dit vrolijck nieuwe Iaer En looft den Heere midts dien In allen soeten sanghen Wilt altijt aenhangen//zijn heylige woort eerbaer En hebt doch gheenen vaer Uoor dongheloouighe schaer Die v den Heere wijsen Te suecken hier oft daer Sijn woort blijft alleen waer En vreest doch niet een haer. 