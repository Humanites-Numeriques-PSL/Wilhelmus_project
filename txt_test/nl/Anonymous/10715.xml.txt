 LAest doen ick ginck, in't bosch ter jacht Elaes bevinck, my haest den nacht, Dies ic daer blijven moest met cracht, En rusten my int groen, Maer t'viel my swaer om doen, Dese nacht lang, my seer verdroot Ick truerde bang, claegde mijn noot, Want d'alderliefste lief minioot Daer ick om truerde seer, Die was van my heel veer. Smorgens heel vroech, hoord' ick een toon Doen ickt acht sloech, wast Echo schoon, Die riep schenckt my v liefd' te loon, Ick meynde sy my nae liep, Maer een ander sy riep, Narciscum jent, heeft sy met lust, Deur liefde blent, hartelijck ghecust, En sprack mijn lijden nu doch blust, My ghevende confoort, Oft t'hardt door rou versmoort. Maer hy vertooch, van haer aenschijn, Sy hem nae vlooch, bevaen met pijn En truerde seer op dat termijn, Want haer bed' en begeert Heeft aen hen ghefalgeert. Ick moest besien, hoet voort gaen sou Doen hy ginck vlien, van dese vrou Door medooghen droech mijn hart rou Want had my sulcx gheschiet Ick had gheweygert niet. Venus gh'eert, sach dees wreetheyt, Heeft straff' begheert, over dit feyt, En heeft hem daer stracx opgheleyt, Dat hy door liefde saen, Selfs weerom soud' vergaen. Nu hier by lach, een claer fonteyn, Waer in hy sach, een schaduw' reyn, Van sijn eyghen schoonheyt certeyn, En meende op dat pas, Dattet een Goddinne was. Int twater diep // seer dick greep hy, En luyde riep, lief comt by, my Want v schoonheydt die maeckt my, bly Ws gelijcx excellent En heb ick noyt ghekent. Maer siend' int ent, sy niet en quam, Een groot torment, zijn hart beclam, Waer hy soo grooten druck wt nam, Dat hy door t'groot geween, Allenskens gans verdween. Als nu de doot, hem had verneert, In een bloem root, is hy verkeert, Hier door worde my doen gheleert, Wie rechte minne hoont, Werdt altijdt soo gheloont. 