 Laat ons, vrienden! met elkaar Nu zamen vrolijk zingen, Want kermis komt maar eens in 't jaar, Komt laat ons dansen, springen; Het geld, hoe hoog men het waardeert, Wordt nu in vrolijkheid verteerd, In vrolijkheid verteerd. Het geld, hoe hoog men het waardeert, Wordt nu in vrolijkheid verteerd, In vrolijkheid verteerd. Nu zijn de meisjes uit den brand, Elk krijgt een knappe vrijer, Die treft een losse, dolle klant, En die een laffe vleijer; Het meisje betaalt alles maar, Want kermis komt maar eens in 't jaar, Die komt maar eens in 't jaar. Het meisje betaalt alles maar, Want kermis komt maar eens in 't jaar, Die komt maar eens in 't jaar. Nu kuijert men langs markt en plein, En zoo door al de kramen; Dan gaat men waar de spellen zijn, Verliefd, gearmd te zamen: Zoo loopt men rond tot 's avonds maar, Want kermis komt maar eens in 't jaar, Die komt maar eens in 't jaar. Zoo loopt men rond tot 's avonds maar, Want kermis komt maar eens in 't jaar, Die komt maar eens in 't jaar. En dan naar bal en vauxhal toe, d'Een uit en d'ander binnen, Verliefden worden niet gaauw moÃª, De pret zal eerst beginnen; Een flesch of wat gedronken maar, Want kermis komt maar eens in 't jaar, Die komt maar eens in 't jaar. Een flesch of wat gedronken maar, Want kermis komt maar eens in 't jaar, Die komt maar eens in 't jaar. Dan dans- en speelhuis opgezocht, Daar frisch in 't rond gesprongen, Want kijk, daar wordt ook wijn verkocht, Kom, verder doorgedrongen, Dan naar de schoone meisjes maar, Want kermis komt maar eens in 't jaar, Die komt maar eens in 't jaar. Dan naar de schoone meisjes maar, Want kermis komt maar eens in 't jaar, Die komt maar eens in 't jaar. 