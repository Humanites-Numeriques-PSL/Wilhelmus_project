 VOormaels de Cupidoontjens, De wack're Minne-Good-jens Beklommen met haer al, Met hooghe leeren vaerdigh Iupijns Paleys eerwaerdigh, Met schrickelijck inval. Het gincker op een buyten, Te rooven in te ruyten Van 't reedste datter was: En dat haer oogh bekoorde, Van 't gheen de Goden hoorden, Het quam hun al te pas: Daer Phoebus heeft verloren, Boogh, Pijl, en toe behooren, Soo als hy 't droegh ten strijt: Iupiter oock sijn donder, Daer hy soo menigh wonder Mee dee, die wiert hy quijt: Sijn knodz' Alcides mede, Neptunus heel t'onvrede, Sijn dry-tand gaffel mee: Mars rings-kraegh en sijn kolder Die bleef in dat ghebolder Diaen haer sackels ree. Mercurius de Bode Van al de hooghe Goden, Liet daer zijn Leerzen, ach: En Bacchus onberaden Sijn Thyrsum schoon van bladen, Die noyt hy meer en sach. Dus isset dan gheen wonder, Dat why oock moeder onder Het minne-juck soo wis, Na dien sy ons betrapen Met selfs der Goden Wapen, Die hiet t'ontwijcken is. 