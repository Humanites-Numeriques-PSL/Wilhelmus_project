 ACh hoe prickelt my de Min, In gedachjes, nare nachjes, staeg mijn sin, 'k Wensch de Liefd' oock plagen dorst 't Soetste Beeld' dat my tot haer Liefde porst Ey Ey schoone Citharée, Schiet u strael op haer teere Boesem mée Maeckt dat haer Gemoet, Weet dat zy My quynen doet, Want mijn pijn, want mijn pijn, Moet met Haer verdonckert zijn. Roosje Roosje kijckt eens op, Laet u bladen, my versaden, Nectar sop. Wan u versse Wasem leyt, Nat bedauwt tot des Sonnens leckerheyt; Buygt u swacke telgjen neer, Jond de Zonn' noyt soo soete soetheyt meer, Want hy sou u Blaen, Door hen droogte doen vergaen. En met Mijn, en met Mijn, Sult ghy eeuwigh jeugdigh zijn. 