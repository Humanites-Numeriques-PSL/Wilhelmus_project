 VErzoende Godt, in 't rein en dierbaar bloed, Des Middelaars, die voor ons heeft geleeden, Uw wet volbragt, ja tot den dood gestreeden, Waar door de schuld der zonden is geboet, Verzeegel, door uw Heiligenden Geest, Myn hart en hoop van deeze zuiv're Waarheid, Op dat ik U mag dienen onbevreest, En wandelen omstraalt door uwe klaarheid. Laat my uw Wet doorzoeken dag en nagt, Om tot de kern des Godsdienst te geraaken, Op dat ik dus mag uwen vreede smaaken, Als ik uw woord, in 't binnenst, regt betragt. Zo zal ik in de Christelyke Deugd, Van trap tot trap, steeds vorderen myn leeven, En dus, met een gemoed, in Godt verheugd, U pryzen en van alles eere geeven. Tot Gy my eens van deez' onzeekre post Der Waereld, door het sterven, zult bevryden, En van 't geweld der geestelyke stryden Myn ziel, door 't bloed van Jesus gantsch verlost, Om eens den vreÃª, dien ons dien Vreedevorst Verworven heeft, volkoomen te genieten, Ter plaatse daar de ziel geen last meer torst, Daar Vreed' en Vreugd als volle stroomen vlieten. 