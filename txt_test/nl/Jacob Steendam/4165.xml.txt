 IK ben de Deugd, en word gehaat, (By-na) van alle menschen: En in mijn plaats sit Eygen-baat, (Met Hoog-moed) na haar wenschen: Den Nijd, de Wraak, en Wrevel Vercieren nu de gevel Van 's hartens-huys, En sinnen-kluys: Vervuld met snood-gespuys. Waar sal ik, ach! arme-Maagd Voor mijn vervolgers vlieden? Ik word' gehoond, ver-acht, verjaagd: Wie sal sijn hand, my bieden? Tot wien ach! sal ik lopen? Wiens hulpe sal ik hopen? Waar sal ik heen, Die (hier beneên) Van yder ben vertreên? Voeg ik my in een Konings-Hof, En by de Hovelingen, Diens wulps-heyt is te groot, en grof, Vol van on-nutte-dingen: Als dobbelen, en spelen, Twist, tweedracht, en krakelen, Pracht, hovaardy, En hoerrerij: Daar is geen stee voor my. Koom ik by Heeren in het recht Van Landen, en van Steden: By Voor-spraak, Dinger, (wat men segt) Ik speur wel an de reden Dat sy my bitsig haten: Haar Ding-taal leyd in 't praten: Sy weten vaak Der kleynen saak Te keeren, na hun smaak. By Kooplien, en by Handelaars, Besitters van rijkdommen, Daar is mijn woning ook te schaars: Benaud door groote-sommen, Gebaard uyt list, en woeker: Een voedsel voor den vloeker. Der armen goed, Ia vleysch, en bloed Versaad den Bankaroet. Gemene-Burgers, Ambachts-volk (In nedrigheyt geseten) Zijn seer om-schaduwd met een wolk Van wanen, boven weten: Van sinnen vreemd, en strijdig, Op-roerig, valsch, en nijdig: 't Gekijf, 't gesnap (In dronkenschap) Verseld haar achter-klap. De Zee-luy zijn seer rouw, enruyg, Verstrikt in dwaasheyts-koorden: Haar tonge is een vaardig-tuijg Tot vuyle sotte-woorden: Sy noemen d' ondeugd Deugde, En dart'le-wellust, vreugde. Ik vind geen plaats By dese maats: Vol twist, vol drank, en vaats. De Visschers hebben eenen schijn, Maar zijn te ongebonden: Versonken als in bier, of wijn: Daar word ik niet gevonden. d' On-seggelijke-Boeren (Die staag de vlagge voeren) Zijn in 't gemeen, Gansch sonder reên: En vol moed-willig-heên. Waar dat ik snuffel, sie, en soek, Ik weet geen rust te vinden: 't Zy in wat Stad, gehucht, of hoek: Elk soekt my te verslinden. Dies wil ik op-waarts klimmen, Ont-vliên de aardsche-schimmen: Tot in Gods-troon: Waar dat ik woon, Bevrijd voor smaad, en hoon. ô Snode-Wereld! die ik laat In d' uyterste-ellenden, Gy blijft een woon-plaats van het quaad: Komt, siet my van u wenden. Ik sal u niet meer smeken, Maar my recht-vaardig wreken: Ik wijk u oog, En rijs om-hoog, Van daar ik neder-vloog. 