 ALs ik eens mijn wakk're ogen Heb gebogen, Op 't vermogen Van den mensch: Op het geen hem oyt verheugde, Op sijn deugde, Op sijn vreugde, Op sijn wensch. Op zijn eygen in-gebeelde, Valsche-weelde: Dien hem streelde, Door de waan: Op sijn ydele-gedachten, Op sijn krachten, Op sijn trachten, Op sijn gaan: Op sijn nietige-begind'sel, 't Onderwind'sel, En bevind'sel Van sijn tijd: Op den Berg van sijn ellende, Op sijn ende: 't Geen men kende, Vol van strijd: Op sijn roem, en op sijn trotsheyt Die (met schotsheyt) Op een Rots leyd, So hy meend: Op sijn doen, en op sijn laten, Op sijn praten: Boven maten Seer versteend: Op het geen hy schijnt te wesen, Hoop, en vresen: Haast geresen, Haast gedaald: Op hem self, en op sijn werken, Op sijn merken, Op sijn perken, Af-gepaald. So begind mijn hart (met vlagen) Droef te klagen: En te vragen (Als gepijnd) Wat zijt gy ô mensch! ellendig? Onbestendig: Die uyt-wendig, Vry wat schijnd. Wat zijt gy ô dode-rompen! Grove-lompen, Aarde-klompen, Vol van ramp? Wat is uwen trots, en wrevel? d' Hoogste-gevel? Maar een nevel, Rook, en damp. Heden zijt gy, (ô gy dwasen!) Op geblasen: Tieren, rasen Pleegd gy veel: Morgen lecht gy neer-geslagen. sulke plagen, Moet gy dragen: Tot u deel. Uwen tijd is kort, en nietig, En verdrietig: Sy ont-vlied sich, Eer gy 't weet: s' Is schier eer gy (na 't behoren) Zijt geboren, Weer verloren: Doch met leed. Maar gy Christelijke-scharen, Die u jaren (Schoon als baren) Over-geeft, Tot een ware-dienst van Gode: Daar de snode, Ia de dode Self door leefd. Gods beloften (vast, en bondig) Die ik grondig, U verkondig, Blijven voort: Die (volstandig) daar op hopen, Siet: die lopen, Door een open, Enge poort. 