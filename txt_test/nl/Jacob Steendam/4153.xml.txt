 MYn Ziele loofd des Werelds Heyland: Die u aasd, in een Vruchthaar Weyland: Die u verquikt, laafd, drenkt, en spijsd: Die u den Wech-des-Levens wijst: Die u ontbind, zijnde gebonden, Geboeyd, in den Kerker der sonden: Die u ontlast, en maakt u vrij Van sond', en sondens-slavernij. Die u 't Geheym sijn's wil laat wéten, Een rijkdom, zijnde on-geméten: Die u schenkt dat gy niet en vergd, 't Geen hy veel wijsen doch verbergd: Die u in hem, heeft uyt-verkoren: Die u sijn Woord heeft laten horen: Die het begindsel in u werkt: En die u in 't vol-harden sterkt. Die u de mid'len laat gebruyken, Van hem bereyd: met geen oog-luyken. Die altijd by u blijft, en woond: En die u met genade kroond: Die u sijn goed'ren laat be-erven: Die u verlost, van het verderven. Die beyde u an-klagers sloopt: Die u in 't bloed sijn's Wonden doopt. Die u sijn Vleesch (der zielen-voedsel) Laat eeten: spijt het Hels-gebroedsel: Die door 't Geloof, u Geest'lijk schenkt Sijn Bloed te drinken: Ey! gedenkt Dees' weldaad: wild-se niet vergéten. Mijn ziel, wild drinken, en wild eeten 't Geen 's lichaam-mond niet nutten sal: Geloofd slechts, gy geniet het al. Loofd, Prijsd mijn ziel den God der goden: Die u so vriendelijk laat noden, Tot dese Maaltijd: Geestelijk. Barmhartig, en (in liefde) rijk Is onsen God, den Heer der heeren: Daarom roemd hem, en wild hem eeren: Dankt sijnen Naam: en schaterd uyt Sijn Lof met een verheugd geluyd. 't Is alles uyt hem, in de Schepping: 't Is alles door hem, voeding, repping: 't Is alles tot sijn heerlijkheyd: Tot lof sijn's hoge Majesteyt: Wiens wesentlijk een-voudig wesen Is over-al, in al, gepresen: Gepresen zy den groten God: Ge-eerd zy d' Heere Zebaoth. Sijn Goedigheyt is groot in waarde: So hoog den Hemel is van d' Aarde, So ver strekt sijn Genaad', en Gonst, Die hy u staag bewijst, om sonst: Om sonst, om niet, ja uyt Genaden Heeft hy u (na sijn wil beraden) Tot sijn An-neming vast geschikt: Zijnde in sondens-net verstrikt. Want niemand kan sich tot hem strekken, Ten zy dat hy het krachtig trekken Sijn's Geestes, van den Vader voeld: Daar hy noch in de sonde woeld: Maar als Die selve (door Haar Gaven) Hem Weder-baard, in 's Levens-haven, Word hy van haar bemuurd, bewald: Dat hy wel struykeld, maar niet valt. Mijn God, mijn Heer, u wil ik prijsen: Die my hebt uyt het stof doen rijsen: Ia op-gerecht, en schoon bereyd Den Hoorne myner Saligheyt. Doen ik lagh in mijn bloed versonken, Hebt gy my uwen Soon geschonken, (Gedaald in een ver-achte staat) Die my verloste van het quaad. Mijn Heyland, gy zijt mensch geworden: Gy liet 't Onsterffelijk om-gorden Met 't Sterffelijke Vleesch, en Bloed: Waar door gy de Verlossing doet, Hen allen die in u geloven: En u niet van Die eer beroven. Want die u Dood oyt heeft gekoft Is alleen uyt genaad verlost. En gy O Geest! volmaakt, en Heylig, (Die uwe hulp hebt voor my veylig) Maakt hart en tong, geheel in lof: Op dat mijn galm (als uyt het stof) Om hoog, mach door de Wolken dringen: Mijn Heylig-maker, leerd my singen. Lof, Noyt-begonnen Allepha: Lof, Eynde-lose Omega. So lang ik lip, en tong, kan roeren: So lang ik schaft of pen mach voeren: So lang geen adem van my wijkt, Sal ik u (die my hebt ver-rijkt Met u genade) altijd roemen, En u alleen mijn Heyland noemen: En als de Dood dit Lichaam slaakt, Sult gy van my zijn groot gemaakt. Geloofd zijt gy mijn God, mijn Vader: Geloofd zijt gy mijn levens-ader: Geloofd zijt gy Heylige-Geest, Die mijn Verlichter zijt geweest: Geloofd zijt gy mijn God: Drievuldig, Rechtvaardig, Heylig, en Geduldig: In 't Wesen zijt gy immer een: En buyten u is anders geen. 