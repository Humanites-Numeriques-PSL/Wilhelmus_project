 Myn Amarille Staet doch wat stille Is het u wille Verwacht my wat. V will'ghe Slave Vermoeyt dan drave Brenght u dees gave En gheeft sijn schat Aen u, die nu Van my dus vliedt, Staet stil// ick wil V misdoen niet, Amarille my weermin biet. Waer vluch ghy heene, Laet end' alleene Mijn suchten steene O Amaril, Connen mijn clachten V niet versachten Om my te wachten Of te staen stil, Sijt ghy// op my Dan soo ghestoort, Waerom// schoon blom, Of moet ghy voort, Hoor Amaril van my een woort. Toont my weer-minne Eens Harderinne En laet u sinnen Strecken tot my, Ick en begheere Niet dan in eere, Ay wilt verneeren Een weynich dy. Hout stal// ick sal V segghen 'tgheen My doet// int voet Spoor u na treen Amaril waer ghy gaet heen. Hebben mijn bede By u gheen stede Dat ghy gaet trede Soo van my af. Hoort my vry praten Ghy moocht my haten 'k Sal u niet laten Tot dat in't Graft Mijn Lijf// sal stijf Ligghen van cou, Adieu// dan nu Mijn schoone Vrou Die ick noch aenbie mijn trou. 