 WIe hier niet // acht yet, Wat hy siet, van 'sWerelts lust, Maer tot Godt vliedt, Die maeckt vreucht sonder verdriet, En leeft gherust. Maer wie 't quaet // toestaet, En na gaet, hoewel Godt toeft, En langhsaem slaet, Wort ghestraft, oft sijn misdaet Maeckt hem bedroeft. Saligh dan // den Man, Die recht can, verblyden, druck Doend' in den Ban, Die mach Godt wel dancken van Soo groot gheluck. Niet doen el // dan wel Gheen ghequel, der zielen gheest, Maer vreucht en spel Wel hem, die in Gods bevel Ghenoechte heeft. Als Boom goet // wiens voet Is aen soet water gheplant, Brengh zijn ghemoedt Vrucht in overvloet, seer soet Als 't beste landt. Wat elck saeyt // hy maeyt, T'zy verdraeyt, oft al recht uyt, Met windt verwaeyt Wert al 't kaf opt lest doorlaeyt, Met all' onkruyt. Wel doen schoon // te loon, Sal de kroon, ontfanghen wis, Van den Gods Soon, Die ons quam tot 't eeuwigh noon, Dat noodigh is. 