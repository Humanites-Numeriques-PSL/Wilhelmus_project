 OCh weerelt, ghy singt, speelt ende lacht, Maer ghy soude weenen dach ende nacht Dat ghy den graet, Daer ghy in staet Wel overdacht. T'licht des leuens was gheopenbaert, Maer liever ghy in duysterheyt waert: Want ghy altoos, Met wercken boos Volght uwen aert. Dit is de verdoemenisse: want Daer was gheleert in het gantsche lant Gods wille claer, Maer ghy leeft naer Ws vleeschs verstant. Christus de Heere, t'onnoosel Lam, Die hier om u verlossinghe quam, V Ouerheyt, Met onbescheyt Hem t'leuen nam. Gods goetheyt noch u tot boete lockt, Maer u herte blijft altijdt verstockt, Gods tooren seer // Ghy meer en meer Op u berockt. Ghy roemt wel vele van Christum: maer Ghy en kent noch hem, noch sijnen Vaer, Daerom benijdt // Ghy en bestrijdt Sijn cleyne schaer. Noch meent ghy minghen onder een V Rijck met t'sijne, maer lacen neen, Duyster en licht // Heeft hoe men't sticht, Ghemeynschap gheen. T'ghelooue costelijck sonderlinck, Dat en is niet yeghelijcx dinck, Want men siet heel // Het teghendeel, In s'Weerelts rinck. Och Menschen al, keert u ter boet, En blijft niet quaet, al is Godt goet, Neemt geen verdrach // Om vlien den dach Sijns toorens gloet. Want daer sal comen ouer de qua, Droefheyt, angst, toorn en onghena, Noyt druck soo groot // Noyt swaerder noot Noyt meerder scha. Yeghelijck sie toe, niet te slane mis, Noch oock te loopen op't onghewis, Maer dat gy elck // Een treffet welck Meest noodich is. 