 INt Aerdtsche dal Ghy Pelgrims, Vreemdelinghen, Ghy siet hier al Veel ijdel onnutte dinghen, Ghelijck Loth de, In Sodoma de Ste, Maer van te loopen me Wilt uwen sin bedwinghen. Dient ghy den Heer, Soo en zijt dan gheen dienaren Der zonden meer, Of de doot sal sy u baren, T'is gheenen raet, Maer manghelinghe quaet, Om dat soo haest vergaet, Het eeuwich te laten varen. Die sonder boet Haer met s'vleeschs wercken besmeuren, Gods Rijcke soet Dat en sal haer niet ghebeuren, T'zondich jolijt, Als Esaus ontbijt Duerende cleynen tijt, Och dat sal menich doen treuren. Den vollen heel Sal naemaels t'volle verweruen, Maer t'ijdel deel Sal den ijdelen beeruen, Wie heeft, men gheeft: Maer wie daer ijdel sneeft, Dat hy meynt dat hy heeft, Och dat sal hy moeten deruen. Oorlof Adieu, Het moet al zijn ghescheyden: Maer op een nieu Bycomste wy verbeyden, Ter tijdt wanneer Gheen scheyden en werdt meer, Daer toe wil ons de Heer Door sijnen Gheest gheleyden. 