 GOdt de Vader almachtich, Alleene wijs end' goet, Door sijnen Gheest eendrachtich Verstercke dijn ghemoet, Dat Christus soet, in liefden gloet, Vaste ghewortelt fijn, In dijn, herte woonachtich Mach doort' gheloove zijn. Dit wensch' ick u ter vromen, Mijn suster in den Heer, Ghelijck ghy aenghenomen Hebt Christum end' sijn leer, Ootmoedich seer, sonder afkeer, Wandelt sachtmoedich tem In hem, sonder verschromen, Nae t'nieu Jerusalem. Met den gordel der waerheyt V lendenen omgort, Maeckt dat uwe zebaerheyt Over al bekent wort, Desen tijdt cort, den reuck uytstort, Van den Name Christi, Dat sy, die in s'doors swaerheyt Zijn moghen worden vry. Godt den Heere behaghen Wilt, neerstich alder meest Offert hem een verslaghen Hert', end' beangsten gheest, Want die hem vreest, in dit foreest, Niet ghebreken en sal, Laet al, u sorghs draghen Godt, hy voedt sijn ghetal. Godt heeft ons, soo wy mercken, In't licht gheroepen saen, Laet ons die duyster wercken Van ons aflegghen gaen Nae Schrifs vermaen, end' doen aen Des lichts wapenen claer, Eerbaer, door s'gheests verstercken, Christum wandelen naer. Die tot u Ziele spreken, Buyghet u neder plat, Vwen rugghe ghelcken Zy voor ons eenen padt, Verdraeght al dat, want nae de stadt Is den wech engh' end' smal, Godt sal, die boosheyt wreken Van sijn vyanden al. Dus wandelt seer behoedich Nae t'nieu beloefde landt End' weest altijts ootmoedich Onder Gods stercke handt, Betrout hem, want, hy noyt yemandt, Eerst verlaten en heeft, Hy gheeft, troost overvloedich Elck, die nae sijn woordt leeft. Hoe wel wy dwasen blijcken Voor die weerelt vol spots, Gaet recht sonder omkijcken, Doet nae t'woordt des ghebodts, D'huys vrouwe Loths, en den Man Gods, Doch wel ghedachtich zijt, Gheen tijdt, en wilt afwijcken Van Godt ghebenedijt. Van die Gods woordt verdraeyen Laet u verleyden niet, Noch met gheen leughen paeyen, Der vreemder stemme vliedt, Wel voor u met, dat ghy als riet, V met een loos opsiet, Niet snel, en laet om waeyen, Door Menschen seer fel. Als David sonder treuren Bevecht den Reuse groot Ghy sult hem wel verscheuren End' verslinden als broodt, Vreest gheenen noot, weest tot der doot Ghetrouwe, niet en hinckt, Maer springt, over de mueren Met Godt, door d'enghe dringt. Dringt door, nae den betame, Die rechte deure in, Volght niet een dief vol blame, Die niet en heeft sulcken sin, Want van begin, om aertsch ghewin, Hy steelt ende verworght, End' sorght, niet, maer Gods Name Zy u een stercke borcht. Gode ick u bevele, En t'Woordt sijner ghena, Loeft hem met hert' end' kele, Danckt, bidt, smeeckt, vroech end' spa, Door Christum jae, end' slaet wel ga, Zijt wacker, moe noch mat, Op dat niemandt en stele V croone, cleedt end' schat. 