 ALle die daer op den Heere gepresen Hopen eenpaer, die en sullen midts desen Niet vallen, maer blijuen eeuwich saysoen Onwanckelbaer, gelijc als den bergh Zioen. Int pleyne velt, Ierusalem becleuen, Staet al omstelt, met die berghen verheuen, Den Heer int crijt rontom sijn volc oock is, Van nu ter tijt, tot in eeuwicheyt ghewis. Want niet en sal, t'Godtlooser Cepter blijuen, Om ouer t'smal, rechtveerdich hoopken drijuen, Op dat yemant, van die vroom zijn bekent, Doch met de hant, tot ongerechticheyt went. Heere doet wel, die goede herten vrome, Maer die rebel, wijcken op wegen cromme, De Heer sal haer, met die quaet doenders fel Wech drijuen, vrede zy ouer Israel. 