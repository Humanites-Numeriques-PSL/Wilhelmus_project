 VVeest ghegroet Coninginne,, Maria suyver Maecht, Die daer vanden beginne,, Den Vader hebt behaecht, Hy hadde v wtghelesen,, O Maghet schoon, Om een Moeder te wesen,, Van zijnen Soon. Hier toe zijt ghy vercoren,, Vanden Vader bemint, Om dat sou worden gheboren,, Van v zijn liefste Kint, Want ghy waert reyn van sonden, O Maghet fijn, Gratie hebt ghy gheuonden,, Voor Godts aenschijn. Tot v soo wert ghesonden,, Den Enghel Gabriel Om dat hy sou verconden, Die groote bootschap snel, Daer sy langhe na verwachten,, Die Vaders wijs, O Maecht alle gheslachten,, Gheuen v prijs. V Prijsen wy met lofsanghen,, O edele Maghet schoon, Om dat ghy hebt ontfanghen,, Den Sone Godts wten troon,, Door v ootmoedicheden,, Waert ghy bequaem,, Quamt eewich woort beneden,, In v Lichaem. Als ghy hem hadt ghedraghen, Wel neghen maenden lanck, Sonder droefheyt oft claghen,, Teghen der natueren ganck, Soo wert ghy maghet moeder,, En baerden hem, Den Sone Godts ons broeder,, In Bedlehem. Sonder droefheyt oft pijne,, Soo hebt ghy hem ghebaert, Des sondaers medecijne,, Soo die schrifture verclaert, Den Sone Godts verheuen, Wt des Hemels Choor, Maghet zijt ghy ghebleuen,, Soo nae als voor. Gelijck den brandenden doren,, Die groene stont gheplant, Die Moyses sach te voren,, Dat hy niet en wert verbrant, Alsoo zijt ghy ghebleven,, Onghecorrumpeert, Ghelijck het was voorschreuen,, En ghepropheteert. Ghelijck de roep van Jesse,, Lieflijck heeft ghebloeyt, Soo is wt v expresse,, Een suyuer bloem ghegroeyt, Daer den Gheest Godts op daelden, Als een Duyue saen, Doen hem Johannes doopten,, In die Jordaen. Als een Bruydegom reyne,, Soo is hy wt ghegaen, Wt v slaepcamer certeyne,, Soo Dauid doet vermaen, Ghelijck der sonnen stralen,, Schijnen door tâ€™ghelas, Soo quam hy van v dalen,, Die ons ghenas. Ghy zijt den wortel crachtich,, Die daer hebt voort ghebracht, Het eewich licht warachtich,, Dat langhe was verwacht, Heeft nv in ons gheschenen,, Seer claer een licht, Ons duysterheyt verdwenen,, Door zijn aensicht. Princersse van grooter weerden,, Die Moeder en Maghet zijt, Wy eeren v opter eerden,, Nv en tot alder tijt, Om dat ghy sout verweruen,, Aen uwen Soon, Voor ons die Hemelsche eruen,, Godts rijcke schoon. 