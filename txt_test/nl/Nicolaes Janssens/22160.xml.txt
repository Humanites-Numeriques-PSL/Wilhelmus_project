 V Wilt ontspringen,, lofsanck singen, Onsen Heer ghebenedijt, Want hy doet ons groote dinghen. Hier af looft hem met iolijt, En wilt v van quaet bedwinghen, Sijn weldaet ghedachtich zijt. Ghy ingheseen,, wildy weten, Wat den Heer ons heef ghedaen, Door zijn goetheyt onghemeten, Gheeft hy ons zijn lichaem saen, Voor een spijse om te eten, Wilt hem weerdelijck ontfaen, Proeft v sinnen,, wel uan binnen, Eer dat ghy ontfanghen sult, Desen grooten schat der minnen, Die Hemel en aerd vervult, Eer dat ghy die sult beginnen, Spreeckt ootmoedelijck v schult. Groot en cleyne,, maeckt v reyne, En treckt aen het Bruylofts cleet, Comt ter tafelen Godts ghemeyne, Aensiet wat daer is bereyt, Gods lichaem en bloet certeyne, Ghelijck als hy ons selue seyt. Wat const hy ons meerder gheuen, Dan dit heylich Testament, Dit leuende broot verheuen, Vanden Hemel neer ghesent, Dat wy eewich souden leuen, Gheeft hy ons dees spijse ient. Dese spijse, groot van prijse, Liefde in ons siele straelt, Wt des Hemels-Paradijse, Is sy voor ons neer ghedaelt, Looft hem metter Enghelen wijse, Van dese spijse ongefaelt. Gloria lof,, hoocheyt en eere, Sy die heylighe triniteyt, Die ons arme Kinderen teere, Dese spijse heeft bereyt, V louen wy onsen Heer, Nv en inder eeuwicheyt. 