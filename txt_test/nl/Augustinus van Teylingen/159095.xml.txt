 Comt en laet ons gaen Den groenen Mey in draghen Daer den Pellicaen Iesus op heeft gherust En voor ons voldaen Nae zijn goet wel behaghen onse sonden saen Door ijn bloet uyt gheblust Na desen Meyboom Had Christus grooten lust Om dat hy brenghen sou te niet Die Evam door den boom verriet Triumphe en accoort Brenght desen Meyboom voort. Ghy traghe wilt u spoen, Desen Mey in te halen Want hy kan ons voen Met alle weelden fijn Ons schult en rantsoen Wou Christus oock betalen Aen desen boom groen, Dat was den wille zijn Desen groenen Meye Is ons een Medecijn, Sijn costelijcke vruchten goet Des vyants machte vluchten doet, Triumphe en accoort Brenght desen Meyboom voort. Een wort niet vermoeyt Van desen Mey ghepresen, Want uyt hem soo vloeyt Alle gheneuchte soet, Lieffelijck hy bloeyt Van bloemkens uytghelesen, Want hy is bespoet Met Christus dierbaer bloet, Laet ons glorieren, In desen Meyboom goet, Die voor ons is victorieus, Van krachten seer glorieus Triumphe en accoort, Brenght desen Meyboom voort. Desen Mey playsant Als heden is gevonden Met eeren triumphant Binnen Romen ghebracht, Hy is een seecker pant Van vergiffenis der sonden, Die Ioden tot een schant, Die hem hebben veracht: Veel verscheyde deuchden Heeft dese Mey ghebracht Die desen Mey wel draghen wil Moet wesen sonder claghen stl Triumphe en accoort, Brenght desen Mey-boom voort. Princen alghemeyn, Laet ons nu contempleren, In desen Meyboom reyn, Daer is ons salicheyt, Hy is den wech verteyn Daermen door moet passeren, In het Hemels pleyn, Daer Christus ons heeft bereyt Tot die deure des levens, Anders geen padt en leydt dan door het Cruys ons Heeren saen Daer hy ons heeft door leeren gaen, Triumphe en accoort, Brenght desen Mey-boom voort. 