 Schoon 't oude spreekwoord ons bediedt: De vriendschap stijgt in 't leven zelden, Uw kleinzoon, heusch, gelooft het niet, Zoo 't u, zijn grootmama, moet gelden. Die titel soms zoo zacht, voorwaar, Hij klinkt wat zot naar uw gedachten? Och, grootjelief, och, troost u maar - De rimpels laten zich nog wachten. Heeft de ouderdom uw lust geknot, En zoudt gij liefdes droombeeld wraken? Berisping van het zacht genot Kan onze moeders meest vermaken; Strooit ons de tijd de sneeuw door 't haar En zien onze oogen veel verkleuren - Och, grootjelief, och, troost u maar - Gij hoeft om 't grijs nog niet te treuren. De liefde schuwt de grootmamaas, Maar 't goud verleidt soms tot verlieven, En menig bestje heeft, helaas, Nog last van wonderfraaie brieven! Zoo'n billet doux - voor 't oog wel zwaar - Doet de oude nog kokette wezen; Och, grootjelief, och, troost u maar - Gij kunt toch zonder bril nog lezen. Hoe, zonder rimpel, zonder grijs, En zonder bril nog op uw jaren? Uw knie? ze beeft, den storm ten prijs, Die d' ouden tronk reeds doet ontblaren? Ja wel, uw knie - ze beeft, zoo waar, Als liefdegloed u komt verrukken - Och, grootjelief, och, troost u maar - En zorg voor een paar goede krukken. 