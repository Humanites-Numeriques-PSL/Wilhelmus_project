 o Echt, die my houd opgetoogen, Hoe klopt myn borst van dankbaarheid! Hoe is myn manlyk hart bewoogen, Om 't heil door u my toebereidt! Voor 't Clawier gezeten, Geef ik aan myne blydschap lucht. Wie immer mag, ik mag gelukkig heeten: Myn boezem zucht! myn boezem zucht! Zy die 'k bemin, is my gegeven, En wordt my daaglyks meerder waard. Myn dierbre Vrouw, myn liefste leven, Gy vormt een hemel van deeze aard'. Uw hart spreekt door uw' oogen; o Ja, myn lief, ik ondervind, De hoop, de hoop heeft my geenszins bedroogen, Ik word bemint. Ik word bemint. Hoe streelen my uw' zagte zeden, Ach, hoe verrukt my uwen geest! Verlieft op uwe aanvalligheden, Het zy gy zingt, of speelt, of leest, - Gy kunt my steeds bekooren. In 't bloeyenst uwer schoone jeugd... o Zalig, zalig lot, my toebeschooren! Dit, dit is vreugd! Dit, dit is vreugd... Wat doet uw lieve wangen bloozen? Gy slaat uwe oogen zedig neêr! Hy, die uw hart heeft uitgekoozen, En u bemint, zo trouw, zo teêr; Mag die u niet looven? Gy kent myn hart: 't is aangedaan. Myn heil gaat al wat ik verwagtt' te boven. Gy stort een traan! Gy stort een traan! Kom, danken wy den Albehoeder, Die ons dit Lot heeft toegedeelt: Myn Lief! haast zyt ge een blyde Moeder. o Denkbeeld, dat me ontroert en streelt!.. Wat doet my dus beven?... 'k Beveel ons in uw gunst, o Heer! Bewaar myn' Vrouw; bewaar myn Kind in 't leven! Ik kan niet meer... Ik kan niet meer... 