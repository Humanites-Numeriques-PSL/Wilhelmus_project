 O Iupiter comt wt den troon Met al die Goden coene, Brengt oock Pallas me in persoon, By die edel Peoene, Sy isser wel van doene, Met haeren wijsen Raet, Laet Themis daer oock sijn bekent, Geeft met Apollo t'jeusement, Die de Musijck verstaet. Laet Iuno daer ooock wesen by, Om dees feest te verstercken, En Hebe al met vesta vry, Sy mogent wel aenmercken, Al comen daer veel wercken, Euphrosine sal ras En Talia op dat termijn Haer altemael bedancken fijn Met Aglai op dat pas. Die negen Musen int gemeyn Laet die hier comen spelen, En boek die Nymphen in dit pleyn Singen met luyder kelen, Triton en wilt niet helen, Blaest v trempet te recht, Roept nu Ã´ Echo delicaet, Diana seynt van v wilbraet, Met Larus fray als knecht. Seynt Flora oock al op dees feest, Om eenen crans te vlichten Van Rosen en Goublomkens meest, Ienetten t'hert verlichten, Al comen daer Mars schichten, Dat sy me vlicht den tack, Die daer brengt vrede ouer al, Bellona van haer vlien sal, Sy is noch al te swack. Mercurius wilt prinselijck Vry desen crans dan geuen Die t'beste liedt in Rhetorijck Gemaeckt heeft en geschreuen, Laet Momus sijn verdreuen Van hier, dat hy blijft stom, Soo mach dan Pan vroolijck dit liet Spelen al want ten schayt doch niet, By die schrijnen verbom. 