 WEch Heyms met v daden quaet, VVat hebt ghy hier bedreuen? Ydel is uwen quaden raet, Die ghy hier plocht te geuen, Sneuen moet ghy als nu subyt, VVant Maya goederhande Maeckt ons deur haer gauen verblyt, Dus wijse van verstande Mint haer altijt. VVant door haer comt den oueruloet, Die Porus nu doet blijcken, Penia ghelijck pouer moet Deur Reden-rijck gaen strijcken, Iuno seynt ons haer gauen wel Des rijckdoms veel begberich, Pan spelt nu vrymoedich sijn spel, VVant Syringa niet werich Is sijn opstel. Nayaden heerderinnen gaen Nu vry hun schapen weyden, Den herder spreckt van minnen aen, Daer hy naer plocht te beyden, Daer en sijn nu geen Saters meer, Die hen connen verschricken, Dies sy nu in haer jeuchde teer Hun vryagie beschicken Sonder verseer. Al deur Apollos crachten sterck Siet men de aerd'ontpluycken, Ieucht doet naer Themis trachten t'werck Dat liefde wilt gbebruycken, D'eer die comt met veel croonen voort, Laet ons om Hebe wenschen, Eer dat Atropos heel verstoort T'verderuen van de menschen, Comt vol discoort. Ghy princen en princieren dan VVilt nu vreughde betoonen, Comt en pluckt Laurieren van Daphne, om haer te croonen, VVant sy sticht in ons hert veel vreucht, En doet den druck wtroeyen, Bemint Maya ghy jonghe jeucht, VVilt v met vreughde moeyen, Maer groeyt in Deucht. 