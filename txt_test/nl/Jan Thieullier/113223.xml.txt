 IN t'soete lieue Brabants dal, Eens slapende onrust, My docht, ick sach daer in t'getal Veel minnaers, die door lust Onder haer,, hielden daer Open hof en blijde feest, Ider clerck,, brocht sijn werck, Cloeck gestelt vuyt vrijen geest, Daer quaemen doen by Veele Goden bly, En Goddinnen meest. Iupiter ende Iuno goet, Die quamen daer ter ste, Oock Ceres in heel oueruloet, Bacchus en Porus me, Pallas bracht,, wel bedacht Schoon olijuen wel geraeckt, Daer den wijn,, voedich fijn, Voor die lust heeft wel op smaeckt, Syluaen heeft de sael Daer voor Phoebus strael Heel lommerich gemaeckt. Geneus die wert heel vervult, En Themus of dat pas Mercurij queet daer wel sijn schult, In t'geen daer te doen was, Mulsibeer maeckten cleer, Ketens ende boyen vast, Om Mommus en Sollus Mers te houden inden last, Pan die spranck en peep, Om dat hy t'begreep, Tot sijn voordeel wast. De nutte edel PoÃ«sie Quam daer doen vuyt der muyt, T'vernoegen van dees hemels lie, Is niet om leggen vuyt, Daerom son,, Helicon, Die gesusters vijf en vier, Songen lof,, fijn en grof, En Apollo goedertier, Die vuyt liefden doen, Schonck schoon ende groen Haer den Lauwerier. Pallas schouck haer den Olijftack, Seyt, Eert v meesters eel, Flora die brocht van wijdt en vlack By de Peoenen veel Blomkens t'saem,, wel bequaem, Om te vlechten eenen crans, Ende som,, sprongen om, Die daer maeckten eenen dans, VVaer deur ick ontspranck, Door den blijden sanck Sy verdwenen gans. 