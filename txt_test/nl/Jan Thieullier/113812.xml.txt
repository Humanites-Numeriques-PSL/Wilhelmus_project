 WEl aen ghy Muses vroed' D'macht der Good' en Godinnen Helpt vernieuwen met spoed' Ghedencket aende geoed' V deur Pallas ghemoed' Achtsaem vergheldingh doed' Ey wilt haestigh beginnen. Iupiter quam 't bleeck klaer Met Berghen tiphon treffen T'werden terstond luijd'baer Hoe al wat wyt van daer Minerua wreck haer Aen Arachne t'is waer Ouer 't moedigh verheffen. Apollo die deur schoot Python t'anderen stonden Diana water goet Op Acteon 't gaff noot Dies hy in een hert groot Verandert is ghedoot Al van sijn eyghen honden. Mercurius voordacht Beroofden Argum 't leuen En Aglauros hy bracht Tot Steens ghedaent onsacht Iuno heeft in haer kracht Tiresiam belacht Ende blindtheydt gegheuen. Prinsch Baccus ontsagh niet Acetems wreden leden Ceres bracht in verdriet 't Kint dat Echtisse hiet Latona in een vliet Als Vorssen werden liet Die teghens haer misdeden. 