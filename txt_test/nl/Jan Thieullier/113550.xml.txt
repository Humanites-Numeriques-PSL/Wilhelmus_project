 ONtwaeckt Rethorisenen vroet, Seer ras met spoet, Siet doch t'Peoentgen constich branden In viericheyt vol liefden soet, Momus gebroet Die moeten nu wiijcken met schanden. Rethorica seer wijs van aert, Die was gebaert In't Paradijs in den beginne Als Godt sprack, wast en wordt gepaert, Seer out bejaert Soo is die suyuer schoon Godinne. Hoort nu Pallas scholieren vry, En comt ons by, Het vals Hijdra is nu verwonnen, Comt Mercurius bode hly, Vercondicht ghy Dese feest nu eerst begonnen. Ras treckt nu naer Parnassum schoon, Elck in persoon, VVt Hipocrena wilt daer drincken, Hoort daer der Musen soeten thoon, Der Lauren croon Sal v Apollo daer voor schincken. Orlof ghy Princelijcke Maeght, Die my behaeght, Rethorica seer hooch verheuen, Hoe wel ghy dickwils wordt belaeght, En naer gejaeght, Van my wordt v prijs naer geschreuen. 