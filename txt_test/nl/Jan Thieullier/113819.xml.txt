 COmt al ghy, Goden, goedertier Verspreeckt, Mars, d'oorlooghs Godt Die nu weer naer d'oude manier Beghindt te keeren tot Doorloogh met sijn gansche heer kracht w√£t hy krijght met sijn schilt weer macht Om te dooden en tot neer stacht Te brenghen menigh mensch Naer zijnen lust en wensch. Comt grooten, Godt Iupiter, vroet Ghebiedt Mars dat hy still' Blijft ende ons also behoet Op dat met lust en will' Elck een mach woonen ongheschendt In sijn landt daer hy is bekendt Comt Neptunis en v me wendt Tot vreed' aen elcken cant Hier in ons Vaderlandt. Comt Venus vol amoureusheyt Beweeght Mars herte quaet Op dat hy v geeft goet bescheyt Comt Pallas hem beraedt Deur v wysheyt maeckt een verbondt Comt Mercurius, en vermondt Mars dat hy hem keere terstondt Van sijn voornemen wreet Doet hem sulcx een bescheet. Comt, Apolo, speelt, Mars, een liedt Met v snaren gheluydt Comt Iuno ende hem ghebiedt Phaebus maeckt een besluyt Tusschen, Troyen, seer rijckelijck Ende Griecken practijckelijck VVilt v hasten ghelijckelijck Ouerstemt, Mars te saem En kiest vrede Bequaem. Orlof Prinsen en Goden groot VVilt doch v beste doen Flora comt brenght Mars inden schoot Blomkens in dit saysoen Op dat hy mach blyuen gherust In vrede vruchtbaer, ongheblust En dat elck een naer will' en lust Leuen mach met Iolijt In desen Meye tijt. 