 PAnilurus seer vroom Piloot op Oceaen Die op Neptunus stroom VVaert metten slaep beuaen, T' was tegen uwen danck, Hoe seer ghy t'wederstont, V macht die was te cranck, Dies vieldy inden gront. Den Godt des drooms rebel Bracht v in desen noot, Tweemael soo hebdy t'spel VVederstaen als Piloot, Sorgh v beuolen was, Maer laes den derden keer Vieldy in t'water ras, Dus quaemt ghy in verseer. VVant wt het schip moest een So blijuen met verdriet, Dus waerdy vol geween, Seer listelijck bespiet, Op dat den vromen helt Van princelijcken stam, Sou blijuen ongequelt, Daerom d'lot op v quam. Gelijck Vlisses wijs, VVas opde zee gespaert, En door Pallas aduijs Met Nausica vermaert, Tot Alcinoo ginck saen, Die hem troostende zant, By schiplien wijs beraen, Tot Ithaca sijn lant. Prince der Goden wil Die moest alsoo geschien, VVant openbaer oft stil Can men qualijck ontvlien, VVat in hun wijsen raet Seer vast gesloten is, Dat volcht oock metter daet, Gelijck men siet gewis. 