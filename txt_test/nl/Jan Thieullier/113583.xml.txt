 Comt aen al ghy Mercuristen Ghy wort hier nu begheert Comt aen en hiere met listen Rhetorica hanteert Haer toch vseert,, Ionstich met vlijt VVant t'is den tijt Comt nu int crijt Toont dat ghy haerder consten Minnaers sijt En ontpluijckt nu v secreten Voor Rhetorica schoon VVant sy met haere Poeten VVeer comt in haeren troon Ciceros toon,, Demosthenes Hoscius les Hoortmen expres Gracchus Quintilianus t'samen es En sijn ons nu allegaeder Behulpich abondant Dus tert toch vry alle naerder Met Bloemkens in v hant Die hier int lant,, wesen bekent Oft hier ontrent Ghy Minnaers jent Schenckt die Rhetorica tot een present. VVilt v ras ter consten spoene VVant den Mey lustich staet Comt verurueght toch de Peoene Tot Rhetorica gaet Schout Midas haet,, Zoylus woet Momus ghebroet Stoot metten voet Stelt v ter consten en haer eer aen doet. Orlof Prince seere machtich Ick bidts v met gheclach Sijt dees Conste toch ghedachtich Die te floreren plach En neemt o wach,, in danck met sin Dit slecht beghin D'welck ick bekin Vã 'tTerwẽ bloetsele Door Ionst en Min. 