 COmt Hercules bequaem Met Laomedon stout, Brenght Alexanders faem, Om sijn fortuyne out Siet nu het hof bedout Van't schoon Peoentgen nedt, Daer liefd geensins en flout, Maer op de conste ledt. Comt Caius Caesar vry Met v oorloghen heet, Asciplius oock bly In v zeeroouingh wreet, Pompeius ghy veel leet, Als men v soo deursteeckt, VVeest hier noch eens bereet, Siet wat de const ghebreckt. Annibal Capiteyn Carthago doch verlaet, Scipio vroom Romeyn In't velt tegens v staet, Drusius delicaet Siet Rethorica aen, Gheeft hier doch goeden raet Teghen die haer versmaen. Ghy Mylo reuse groot Sijt hier te recht van doen, Den stier Midas strijdt bloot Op Rethorica coen, Somtijts d'Laurierken groen Die wederstaen den stier, Doet oock soo ghy Peoen In allen v manier. T'serpent Hydra is doot Met al sijn hoofden fel, T'heeft creghen wederstoot Van Herculem seer wel, T'moet laeten lijf en vel, Edel Prince vermaert, Alsoo blust v ghequel Als Momus v beswaert. 