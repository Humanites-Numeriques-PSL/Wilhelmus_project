 O Ghy Galathea wel schone Vlijd' niet comt siedt wye v bemind' Ick sy Nepthunus weeld'ghen sone Deurt liefdigh wesen ghy verwind' Siet dit boomighe woud' 'T groen gheberghte aenshouwt 'Tis mijn Soo oock't vee Iongh'en oud, wilt ghyt sal ons t'saem sijn. Als ghy zijd' besiende v. leden Vindtfraey ghemaeckt blosend 't aensicht Ghelijck Aurora comt aentreden Of Phebus die het al verlicht Soo ghedenckt wederomm' Mijn afcomst, macht rijckdomm' En haeff Die ick met my reynblomm' v wensch' ten morghen gaeff. VVelaen de vriend'lijcke manieren End' ghedant acht ick's waerdigh al VVeest niet vluchtigh' O goedertieren Schapen groot, menight van ghetal gh'werden v ten opdracht Seer dick wolligh ghevacht Niet kael Dees' onder daghen nacht, lammeren menigh mael. Mijne geyt kens stonden noyt gelde Gheuen melcke in ouervloed' Halen voed sel van bloom' en velde Noch glimmen swert als d'gitte doed' D'rammen groff, en glat, met Krullende hoornen net Een lust Diet wilds gheruysch hooret, als Nox vertreckt om rust. Princesse laet v hem ghewerden Die ontalbaer runderen heeft VVilt als Aglauros niet verherden Prouft al't nut dat dit al mijn gheeft Comt, comt, sonder beswijck Al is Pan, herder rijck Niemand' Van die is mijns ghelijck, als ick spreeck davert 'tland. 