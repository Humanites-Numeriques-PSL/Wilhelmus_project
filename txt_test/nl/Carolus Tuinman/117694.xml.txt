 Hoe lieflyk is des Heeren last! Hoe zoet zyn juk aan die 't gewillig dragen! O! daar in is hun hoogst behagen; Vermits zyn Geest dat op hunn'schouders past. Hy schryft zyn wet inwendig in hun hert, Waar door zy dan met lust gehoorzaamt werd. Geen liever zaak doen zy, als hunne plichten. 't Vermoeit dan niet, Wanneer 't verrichten Met vermaak geschied. Zou niet gewillig zyn gedaan 't Geen God behaagt, als heilig naar zyn wetten, En als wy onze voeten zetten In 't spoor, dat Jezus zelf heeft voorgegaan? Dus schynt ons licht tot onzes Vaders lof: 't Wekt and'ren op, en geeft hen stof. Dus moet 't geloof zich levendig betoonen, Door zulk gedrag, Dat God zal kroonen In dien grooten dag. O Hy! wie Gode dienstbaar is, Die mag alleen op waare vryheid roemen, En zich een vrygemaakte noemen. Dus is 't niet met een kind der duisternis, Dat beeld zich in, en roemt wel; Ik ben vry: Maar dient dan in de zwaarste slaverny, Waar van zyn loon niet dan, de dood zal wezen. O jammerstaat! Nog volgt na dezen Een veel grooter quaad. Gods dienstknecht zal 't genadeloon Van Vaders gunst eens mildelyk erlangen, En dat gelyk zyn kind ontfangen, Dat van Gods Geest bewrocht is, om zyn Zoon. Al is gebrek in onzen besten plicht, Diens bloed bedekt dat voor Gods aangezicht. 't Geen hier begint, word boven eens volkomen, Wanneer wy daar Zyn opgenomen By de Hemelschaar. 'k Erken my, Heer! uw' schuldenaar. O! mogt ik my geheel u overgeven, Om maar in uwen dienst te leven! Och nam ik steeds myn plicht in alles waar! Ik weet, ik kom hier daag'lyks veel te kort: Maar dat volvaardigheid begunstigt word. O! geef my, Heer! doch 't willen, en het poogen. Gy ziet dan aan Met gunstig' oogen, 't Werk van my gedaan. 