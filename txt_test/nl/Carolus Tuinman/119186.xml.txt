 DRie dingen troosten 't herte In angst, in nood en smerte Van ziels en lichaams stand: Gods Herte, Mond en Hand. Heeft menschen hulp verlaaten; Is nergens kracht noch raad; Wanneer ons niets kan baaten, Zijn die mijn toeverlaat. Gods lievend Vader-herte Moet romm'len in de smerte Der zijne: dus ontbrand Geen moeders ingewand. Hoe zou Hy hen vergeten? Zijn Hert is omgekeert. Zou Hy hun nood niet weten, Die 't minste zelf regeert? Gods Mond en kan niet liegen; Zijn toezeg niet bedriegen: JEHOVA is 't die spreekt. Die nooit beloften breekt. O die zijn al te zaamen Ten goede van zijn Kerk, In Christus ja en amen: Hy stelt die in het werk. Gods Hand hier by is krachtig, Zijn Vinger is almachtig, Die bragt eens alles voort Door zijn bevel en woord: Die moet noch alles dragen, Niets valt daar aan te zwaar: Hy doet zijn welbehagen, Tot redding van zijn schaar. Wat zoud ik dan vertzagen Als ik mijn kruis moet draagen? Gods Herte, Mond en Hand, Geeft troost en onderstand Want doch Hy zelf is mijne: Ik ben de zijne weer: Dus is ook mijn' al 't zijne. 'k Wil buiten Hem niets meer. 