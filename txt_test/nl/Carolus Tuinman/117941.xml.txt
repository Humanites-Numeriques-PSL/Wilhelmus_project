 Kleine vogeltjes die maken Kleine nestjes, als men zegt. Past dit ook op and're zaaken. Die 't behertigt, handelt recht. Had een musje zwaanenveêren, 't Was verlegen met dien last: Had een naantje reuzenkleêren, Niet een stuk was, dat het past. Tot verblyf van adelaaren, Is van doen een arends nest: Maar voor die maar uilen waren, Is een uilennest het best. Kled'ren, die aan 't lichaam voegen, Zyn tot çierzel en gemak. Laat genoeg u vergenoegen. 't Is genoeg, daar niet ontbrak. Zyt met weinig dan te vreden, Als het uw' behoeft' voldoet, Tegen nut en tegen reden Zoekt men overtollig goed. Wilt gy wys zyn, schikt uw' teering, En het voeren van uw' staat, Naar de winste van uw' neering. Veiligst is de middelmaat. Menig zyn 'er, die beklagen 't Geen te breed was aangeleit, Daar zy schaad' en schand van dragen. 't Zy tot yders les gezeit. 