 't Geen Venus quam te zamen voegen, Dat scheid de knuppel. Dit is wis. Ras komt tot zotheid dat genoegen, 't Geen slechts uit drift gesproten is. Dat wellustvuur zal schielyk doven: En liefde wisselt dan in haat, Die niet gezegent word van boven, Maar van Gods vloek verzelschapt gaat. Van huwlyksband dus aangevangen, Was zelf de Duivel makelaar. Die leerde daar toe slinksche gangen. En dus verstrikten zy malkaÃªr. Maar 't Echtverbond op goede reden En grond gevestigt, naar Gods wet, Met deugd' en aangenaame zeden, Maakt een beminlyk huw'lyksbed. Die liefde zal standvastig bloeyen, Daar God zyn Geest en gunst toe geeft, En onder d'echtgenooten groeyen, Zo lang dit paar te zamen leeft. Dat huw'lyk zal dan zoet vertoonen, De trouw van Jezus met zyn Bruid, Tot dat zy boven t'zamen woonen; Hoewel men daar geen huw'lyk sluit. 