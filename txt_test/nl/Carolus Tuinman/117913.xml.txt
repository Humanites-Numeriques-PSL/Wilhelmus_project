 Niet al goud, wat blinkt in 't oog: Wyl de schyn 'er veel bedroog, Die zich aan 't gelaat vergaapen, Als men 't maar van ver beschouwt. 't Ratelende klatergoud Wil het fyne goud naaapen. Ziet gy z' al voor kokken aan, Wie met lange messen gaan? O dus feilt gy in uw gissen: Want de viller draagt die meê Daar hy zyn bedryf meê deê: En zo zoud gy lelyk missen. Niet altyd is goede wyn, Waar maar eikloof-kranssen zyn Voor de kroegen uitgehangen: Want het geen zyn deugd verloor, Doet men wel op 't schoonste voor, Om den koopman dus te vangen. Fraai is 't schoentje, dat gy ziet: Maar gy voelt zyn wringen niet. Had gy 't eens aan uwe voeten, O gy preest het zo niet meer, Maar gy smeet het daad'lyk neêr, En beklaagt die 't dragen moeten. In de wereld is gemeen, Dat iets anders is, dan 't scheen: 't Geen bevinding eerst zal leeren, Als men ziet, hoe ydelheid Door een schyn ons heeft verleid, En ons dwaaslyk doen begeeren. Geef my meerder wysheid, Heer! Op dat ik my hoeden leer, Als de schyn my zou bedriegen; Daar ik door beveiligt ben, Als ik recht die waarheid ken, Die haar' zoekers niet zal liegen. 