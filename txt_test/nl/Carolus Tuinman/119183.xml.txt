 Nu angst en druk my klemmen, En ik door lijden zwoeg', Verhef ik, Heer! mijn stemme En zuchten laat en vroeg. Ei neigt uw gunstig oore Tot mijn benauwd klacht, En wilt mijn smeeken hooren, Eer ik van druk versmacht. Hoe lange, Heer! hoe lange Vergeet Gy my geheel? Mijn ziel is over-bange: Mijn moê-geschreeuwde keel Is heesch; mijn droevig' oogen Zijn rood, en zwellen op Door scherpe traanen-looge: T'wijl ik mijn leed verkropp'. Het kruis schijnt my te snijden Tot door de schoud'ren heen. 'k Bezwijk schier onder 't lijden Van zo veel tegenheên. O God, heb mededogen! Ik heb geen steenen kracht. Gy kent mijn onvermogen: Heb op mijn zwakheid acht! Hoe lang is noch uw schikking Dat ik dus zy geperst? Ik rekhalz' na verquikking, Dat Gy my eens ververst. Ach! laat uw hand eens wenden. Gun weêr uw aanschijns licht; Zo dat Gy mijn elenden Of weg-neemt, of verlicht. 'k Beken, Heer, mijn misdaaden Verdienen dat Gy my Zoud zwaarder kruis oplaaden, En maaken my nooit vry. Maar, Heer! vergeef mijn zonden; Treed met my niet in 't recht: Genees dan ook de wonden Van uw ziel-droeve knecht. Heer Jesu, Gy hebt mede Den bitt'ren kelk gesmaakt: En 't lijden van uw leden Is 't dat u zelf meê raakt. Gy moest door lijden leeren Barmhertig Priester zijn: 'k Wil my dan tot u keeren Om oly en om wijn. Ach Vader, zie de smerte Van uw verdrukte kind! Hoe kan dit van uw herte? 'k Weet dat gy my bemint. Ach! laat uw ingewanden Eens tot ontferming weêr, Als wel voor heen, ontbranden, Eer dat ik gantsch verteer'. Doch wilt Gy dat mijn smerte Noch langer duuren zal; Geef my een lijdzaam herte: Op dat my welgevall' Al wat u mag behaagen, En help my door uw Geest Mijn kruis kloekmoedig dragen: Geen last word dan gevreest. Gun dat mijn ziel zich stille Mag houden op uw heil, En onder uwen wille Zich buige. Laat geen feil My toegerekent worden, Waar toe my zwakheid bracht, Of Satans list aanporde: Ik deed het onbedacht. 'k Laat U bevolen blijven Al d'uitkomst van mijn leed: 'k Wil U geen perk voorschrijden: Die 't al beschikt en weet. Ik geef my in uw handen: Doet zo Gy wilt met my. Gun maar dat ik houd stand, en Mijn lijden heilig zy. 'k Weet dat ik dan dit lijden Zal wiss'len met een kroon: En my eens weêr verblijden, Is 't hier niet, voor uw Throon. Al traanen nu mijn oogen; Uw fles vergadert die: Gy zult z' eens bly opdroogen, Als ik u heerlijk zie. 