 Wat is yder opgenomen Met het geene hy bemint! O wat zyn het malle droomen, Die men by zo menig vind! Yder zal in zyn gedachten Voor een valk zyn uilbroêr achten. Mag men zulke wel niet vragen: Aap, wat hebt gy schooner jong! Lof van dingen, die behagen, Geeft het hert op aan de tong: Maar de vieze zinlykheden Geven wel tot lachen reden. Komt het voor een anders oogen, 't Geen ons zo beminlyk scheen: O hy zal dat niet gedogen: En wy zenden 't zyne heên. Laat dan yder zich verlusten Met de popjes, die zy kusten. Yder zal zyn popje kleeden, Zo als hem dat best bevalt. O vergeefs is tegenreden, Als de zinlykheid dus malt. Wel! een ander hull' het zyne, En men late my het myne. Laat ons maar slechts niet geraken In de zotskap door de pop, En die tot geen afgod maken. Liever geef de pop den schop. Laat ons onzen tyd besteden Tot de nutter bezigheden. 