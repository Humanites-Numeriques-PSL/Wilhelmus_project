 't VErloopen Jaar, volleeft door 's Hemels gunst en zegen, Verplicht voor zo veel heil elk een tot dankbaarheid. Nu is mijn Zegen-wensch, dat d'Opper-Majesteit Ons in 't begonnen Jaar met nieuwe gunst bejegen'. 'k Wensch dat geen Krijgs-trompet mag schat'ren in onz' ooren; De Laur met bloed bespat word veel te duur betaalt. De gulde Vrede, die met Palm en Myrten praalt, Schudd' volheids Overvloed uit haar gift-milden Hooren. Geen Pest propp' met een oogst van riften tomb en kuilen, En plant de Lijk-cypres bei voor Paleis en Hut. Ook blijv' de Godsdienst en de Vryheid onderstut. Met onverwrikb're Staat-en Stad-en Tempel-Zuilen. En Hy, die 't al vernieuwt, hervorm' ons oude wezen Tot nieuwe schepzels, na zijn Beeld; op dat wy Hem Het nieuwe Lied, vernieuwt, in 't nieuw Jerusalem Met 't Seraphijnen Heir toegalmen eens na dezen. 