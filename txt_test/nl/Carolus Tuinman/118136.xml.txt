 De wereld wil bedrogen zyn, Die zich vergaapt aan waan, en schyn. Zy wil niet beter leeren, Noch onderricht begeeren. Wel! als het doch zo wezen moet, Laat dat geschieden van wie 't doet. Zy konnen 't niet beletten, Die zich daar tegen zetten. De duivel is een looze slang, Die haar bedriegt van over lang. Hy heeft ook zyn trauwanten, Die 't doen van alle kanten. Wat is het Roomsche leugenryk In al 't beslag bedriegelyk, Waar door nu lange jaaren Zo veel bedrogen waren? Wat is een groote ketterschaar, Die leugenleer verspreid voor waar? De wereld wil die hooren, Met haar bedrogen' ooren. Het vleesch bedriegt haar ook gewis, En 't hart, dat zo bedrieglyk is. Daar word bedrog gevonden, In 't plegen aller zonden. Of dit bedrog haar niet voldeê, O! zy bedriegt zich zelven meê. Wil zy haar niet bewaren, Laat haar bedrogen varen. 