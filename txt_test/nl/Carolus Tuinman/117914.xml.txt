 Katten in een zak te koopen, Is een blinde koopmanschap. Doet men dan den zak eens open, Zy ontspringen u wel rap. Dacht gy, dat het haazen waren? Gy vergist u dan wel zeer, 't Geen gy zult te laat ervaren, Katten zyn het, en niet meer. Ziet dan, eer gy koopt, te vooren, Eer men u ook dus bedroog. Menig koopman gaat verloren, Door gebrek van kundig oog. O dan baat geen nabeklagen, Is de koop eens doorgegaan. Wys zyn dan die voor zich zagen, Of 't berouw komt achter aan. Die zich wil ten huw'lyk geven Koop doch in een zak geen kat. Hy moet houden voor zyn leven, Wat hy eens gekozen had. 't Brengt zyn kop wel eens op 't hollen, Als hy steeds by dag en nacht Schier niet anders hoort dan lollen, En noch beet en krabben wacht. 