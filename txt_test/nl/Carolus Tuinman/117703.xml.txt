 O! Zoon van God, die uwe gloristraalen Verbergde, toen gy uit uw' Vaders schoot, In knechts gestalt', om ons woud' nederdalen, Tot't ondergaan van een vervloekte dood: Uw' striem en wonden Om onze zonden, Heeft ons verbonden. O wat is dat groot! O ja! zo groot, dat zelf uw' Engelschaaren, Die altoos staan voor uwen Eeretroon, In dat geheim te zien begeerig waren: En minder dan die dienaars, wierd de Zoon, Toen leed die Koning Een doornenkrooning, En spotvertooning, Vol van pyn en hoon. O! ziet hem in Gethsemané eens zweeten: En wendt' eens uw gezicht naar Golgotha. Is hy een man, of wel een worm te heeten? Zyn lyden heeft in smert geen wedergâ. Gy ziet het Leven Den geest daar geven. Ziel! sta daar neven, Denk dit altyd na. Geen grooter liefde is immer te verzinnen, Dan Jezus dus aan ons bewezen heeft: Vermits hy zo zyn' vyand wou beminnen, Dat hy zelf voor zyn haters 't leven geeft; En door zyn sterven Ons wou verwerven, Dat wy ook erven 't Leven, dat hy leeft. 