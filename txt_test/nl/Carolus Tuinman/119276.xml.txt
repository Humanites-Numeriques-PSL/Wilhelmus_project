 O Ziel, verlaat uw leeme wooning, Verhuiz: uw vreez vind geen verschooning, Wanneer gy Christus sterven ziet. Het Leven wild' aan 't hout zelf sterven, Om door zijn dood u te verwerven Dat gy het Leven steeds geniet. De dood is van een Boom gekomen: Maar van een Boom heeft ook genomen Ons levens oorzaak zijn begin. Zo heeft den Tweeden Adam 't leven, Dat d'eerste spilde, weêrgegeven: En wend 't verlies zelf tot gewin. O Christe, God, wat zoud uw sterven Voor uwe schaapen niet verwerven, Door zulk een onwaardeerb're prijs? 'k Daal met U in het Graf ter neder; Op dat ik uit de dood ook weder Met U in heerlijkheid verrijz'. Mijn ziel, verhuiz', verhuiz na boven: Ik zie den Hemel opgeschoven, En Christus met zijn Rechter-hand U tot Hem wenken, daar de Reijen Der Eng'le Chooren u verbeijen, In 't zalig Hemelsch Vader-land. Ga willig, ga verblijd en spoedig, Volg, Hemeling, Hem edelmoedig Van wien gy vry wat beters wacht. Wat schrik zoud u, ô Ziel, ontstellen? Wanneer gy God u ziet verzellen, Waar is 't gevaar dan dat gy acht? Daar bleet een Schaapje voor uw ooren: O zoetste Jesu, wilt doch hooren; Gy kent die stem: ei! zie doch om. Een Schaapje bleet, geneigt tot slaapen. O goede Herder, red uw Schaapen, En zorg zo voor uw eigendom. Ontsluit uw schoot: ach! doe my open Uw goedheids Schaap-stal: 'k zal daar loopen. Daar ben ik voor geen Hel-wolf schuw. Ik sterv' in Jezu lof-gezangen. 'k Zal dan de dood-steek nooit ontfangen, Maar 'k sterv', en sta weêr op met U. 