 Wanneer de zondenmaat vervult is, En God aan 't eind' van zyn geduld is, 't Is tyd, dat zyn besluit dan baart, En dat hy grype 't glinst'rend zwaard. Dan baaten traanen, noch gebeden. God stopt dan 't oor voor zulker reden, Die niet en hoorden, als hy sprak: 't Geen zyn verbolgentheid ontstak. Dan klinken hen wel beide d'ooren, Die 't dond'ren van zyn gramschap hooren: Vermits zyn lang getergde zwaard, Zyn eigen volk dan niet meer spaart. De Rechter oeffent strafgerichten, Dit maakt betrokken' aangezichten: En al de schepzels staan gereed Tot zynen dienst, als hy het heet. Dus toont zyn rechterhand zich heerlyk. Maar, Ã´! wat is de toestand deerlyk, Van wien de zwymeldroessem drenkt, Dien hy uit zynen wraakkroes schenkt! Wat heeft hy ziels en lichaams plaagen! O hoe verdubbelt hy wel slagen! Doch alles zal 't begin maar zyn Der eindelooze hellepyn. Maar, neemt hy zyn kastyding-roede, Dat zal zyn Kind'ren zyn ten goede, En werkt in hen een vredevrucht, Waar door men hem bemint, en ducht. Heer! laat ons vallen in uw' handen; Gy hebt ontfermend' ingewanden; Maar in geen menschen hand: Gy weet, Zelf hun barmhertigheid is wreed. Vreest gy Gods straffen; laat uw' zonden: Neemt toevlucht tot des Heillands wonden: Geeft op des Heeren tuchtroede acht: O! laat bekeering zyn betracht. En drukt ons nu de hand des Heeren, Dat moet gerechtigheid ons leeren; Op dat zy zich eens weder wend', En zynen zegen neder zend'. 