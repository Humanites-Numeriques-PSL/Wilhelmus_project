 O Zoon van God, zelfwezig Vaders Beeld, Afschijnzel van zijn heerlijkheid, aan wien Hy 't leven, dat Hy zelf heeft, mededeelt, Zo dat wy Hem ook, U beschouwend', zien: Gy agt geen roof aan God gelijk te zijn; Schoon Gy een wijl verborgt uw glori-schijn. Gy quaamt eens uit uw hooge Hemel-throon In knegts gestalt, uit 's Vaders schoot en huis. Gy, Godes Zoon, wierd ook een Menschen Zoon, Vernedert tot de krib, ja tot aan 't kruis; Op dat Gy ons van adderen-gedrogt, Ja Duivels kroost, Gods kind'ren maaken mogt. Gy naamt eens mijn natuur persoon'lijk aan: Maak dat ik uw natuur deelagtig zy! Gy woud de wet en vloek zelf ondergaan: Die borgtogt en voldoening zy voor my! 'k Ben dan met u Gods Kind en Erfgenaam: En door uw Geest tot kindschaps pligt bequaam. Ach Broeder lief! ('k noem u zo als gy my) Droeg ik uw beeld hervormt! geleek ik u! Niet heerlijk slegts, maar heilig ook, als gy! 'k Was dan voor kruis nog lijdens-beker schuw. Want wie uw Throon maar wil, niet Kruis of Geest, Is nooit regt uit uw Broeder-schaar geweest. Zie, Godes Kind, uw Broeder, zie uw Heer: Kniel voor Hem, kus dien Zoon wiens Majesteit Zelf 't Eng'len-heir aanbid met Gods-dienst-eer; Erken zijn Liefd: verbrei zijn heerlijkheit: 't Geloof schouw Hem als d'Eerstgeboren aan, Door wien het steeds moet tot den Vader gaan. 