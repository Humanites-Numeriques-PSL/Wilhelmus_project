 HEer Jesu Christe, Levens-licht, Mijn Heil, mijn Troost en Toeverzicht: 'k Ben hier op aarden maar een gast: My drukt een zwaare zonden-last. Een groote reiz' staat my te doen Om Hemelwaards tot U te spoên, Dat 's 't Vaderland, en d'erfenis Die door uw bloed verworven is. Mijn ziel is Heer! zo mat en moê: 't Lijf heeft daar weinig kragten toe. Dus schreeuwt mijn angstig herte zeer, Ach neem my tot u, haal my, Heer! Uw lijde sterke doch mijn hert In mijne laatste stervens-smert: Uw bloedig zweet verfrissche my: En door uw banden maak my vry. 't Doorgeess'len van uw bloed'ge huid Wiss' al mijn zonde-striemen uit: Uw doorne-kroon, uw hoon en spot, Breng my tot eer- en vreugd-genot. Als ik geen laav'nis nutten kan, Uw dorst en gal-drank sterk' my dan: Uw angstgeroep in vreez' en nood, Verquikk' en troost' my in mijn dood. Uw dierb're wonden alle vijf Laat zijn mijn veilig schuil-verblijf, Als een verborgen rotze-kloov'; Op dat geen helsche klaauw my roov'. Wanneer mijn spreeken is gedaan, Hoor dan mijn herte-zuchten aan: Maak dat mijn ziel den Hemel vind, Al word het oog-gezicht schoon blind. Geev dat ik, eer my 't herte breek', Voor 't laast uw laaste woord ook spreek'. Bewaar m' ook, Heer! voor ongestalt' Als nu de dood my overvalt. Uw Kruis laat zijn mijn wandel-staf: Gun my ten rust-vertrek uw graf. Uw Lijk-gewaad, zo rein en fijn, Laat my meê tot een dood-kleed zijn. Maak door uw nagels my bekent Dat gy my in uw handen prent Voor altoos: en geleidet my Ten Hemel door uw open Zy. Uw dood is 't daar ik op vertrouw, En zalig afscheids hoop opbouw: Doet 's Hemels deur my open staan Als hier mijn werk is afgedaan. Ten jongsten dag verwek my weêr: Stel m' aan uw Rechterhand dan, Heer! Op dat ik dat Gericht ontvlied' 't Geen van U weg te gaan gebied. Vervorm mijn lijfsgestalt' dan gants, Zo dat' et straal met zonnen-glants, In zulk een heerlijkheid als Gy, En Hemelsch en vergeest'lijkt zy. Hoe vrolijk zal ik u dan daar Steeds loven met der Eng'len schaar, En al de zaal'ge, die verblijd Uw lief'lijk aanschijn zien altijd! 