 Myn ziel! u past een zegelied, Nu gy uw Heillands zege ziet, Na zyn zo bloedig stryden. Hy heeft de Slang den kop verplet. Zyn bloed doorstreek den vloek der wet, Door dien aan 't kruis te lyden. Nu praalt, Nu straalt Steeds zyn luister. In zyn kluister Zyn geslagen Volgers van zyn zegewagen. Of schoon de Slang zyn verssens had Vermorzelt, als hy haar vertrad: Meer kon zy hem niet schaaden. Doch toen ontwrong die groote Held, Den Duivel al des doods geweld, En t'zaamverknochte quaaden. Wat stof Tot lof! Laat ons galmen Zegepsalmen Dezen Koning, Tot een vreugd - en dankbetooning. Het Lam, dat overwonnen heeft, En na zyn slachting eeuwig leeft, Zy altoos roem en glori. De sleutels van de dood en hel Heeft hy nu onder zyn bevel, Tot vrucht van zyn victori. Nu buigt, Nu juicht 't Heir daar boven, Die hem loven Voor hunn' kroonen. 't Past ons ook, die hier nog woonen. 