 HEil-verkonder, Liefde-wonder, God bevleescht, en Offer-lam, 'k Sla mijn ooge Naar om hooge, Daar gy hangt aan 's kruices stam. Of aldus: Wat doorluchte Hemel-vruchten Worden van uw kruis gesmaakt: Dat gy t'evens 't Hout des levens En een Hemel-ladder maakt! 'k Heb den zegen Weêr gekregen Door uw vloek: want gy voldeed 't Allegader Aan uw Vader, Als gy aan het kruis-houd leed. Mijne zonden Zijn uw wonden, En uw wonden mijn rantzoen. Mijne slagen Woud gy dragen, En uw sterven is mijn zoen. O hoe deerlijk! Maar begeerlijk, Hangt g' op Golgotha voor my, Daar ik vinde Schuilplaats in de Klove van uw open zy! O wat komen Levens-stroomen Uit uw wonden neêrgedaalt! 't Wijl uw herte In die smerte Liefde-vlammen van zich straalt. 't Hooft te buigen Wil betuigen Dat gy my uw kus aanbied: En uw armen, Tot ontfarmen Uitgebreid, en sluit gy niet. 'k Zie uw handen Uitgespand, en Open ter mildadigheid. 'k Zie uw voeten Gantsch bebloed, en Vast; maar tot mijn hulp bereid. O dus wreekt gy En verbreekt gy d'Oude slangs bedrijf en hooft. Gy en wijkt niet, Noch bezwijkt niet, Tot Gy hem zijn buit ontrooft. 't Zegepraalen Te behalen In het Kamp-veld van het kruis Was uw glori: Die victori Brengt ook ons in 's Vaders Huis. O mijn Heere! Dit 's mijn eere Dat ik u mijn Heiland noem. Jood en Heide Stoot zich beide; 't Is uw kruis waar in ik roem. 