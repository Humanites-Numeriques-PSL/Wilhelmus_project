 WIe geeft mijn ziel schicht-vlugge duive-vlerken, Ja Arends vleug'len, dat zy opwaards stijg' Ter Hemel-stad, door d'ondermaansche zwerken, Zo dat ze nooit weêr na beneden zijg'! Ik walg' van al het aardsch gewemel: O 't is den hemel Waar na ik hijg'. De wereld zoek in 't aardsche slijk haar lust: Den Hemel is het doel-perk van mijn rust. De Bruid komt op, als steile rook-pilaaren, Uit 's werelds wildernis na 't Hemel-hof; Zy trapt de Maan: 'k moet ook dus opwaards vaaren; t' Wijl d'aard'ling wroet gelijk een mol in 't stof. En steeds meer zakt na 's afgronds schimmen. 'k Moet altoos klimmen, Dat is mijn lof Mijn pad moet zijn gelijk een schijnend licht: Zo eischt mijn hemel-borgerschap en plicht. 't Geloof kan door 't azuur' uitspanzel dringen, Tot daar het reeds 't onzienelijke ziet Dat ziel-oog stuit voor wolk noch sterre-kringen; Wijl 't ingang tot in 't Heiligdom geniet. Het ziet den Hemel opgeschoven, 't Beschouwt reeds boven, Als in 't verschiet, De Hemel-erv' en kroon der zaligheid, Die God daar voor zijn kind'ren heeft bereid. De Liefde doet de ziel ten Hemel snellen, En meer zijn daar ze lieft als daar ze leeft; Vermits zy steeds 't geliefde wil verzellen; Zo dat zy hert en schat bei boven heeft. Die vlam, van hemel-vuur ontsteeken, Kan 't al doorbreeken Wat wederstreeft, En voert de ziel gelijk als uit haar zelf, Schoon noch op d'aard, tot boven 't hemel-welf. De hoop vind ook een onbelette doorgang, Als 't anker daar de ziel zich op verlaat En veilig rust, tot binnen 's Hemels voorhang; Terwijl z'al wat beneden is versmaad Des werelds hoop' mag neêrwaards daalen, En zich bepalen Tot 't geen vergaat: Zy rekhalst na een eeuwig Hemelsch goed, Dat zeker is, en alle ramp verzoet. Den Hemel eischt verhemelde gedachten. 'k Ben schuldig dat ook daar mijn wandel zy. 't Geen daar is moet ik zoeken en betrachten, En streven wat daar onder is voorby. Ik moet 't Gebed daar heenen zenden, En d'oogen wenden; Want daar is Hy Die aan mijn ziel als tot een Nood-ster strekt, En reeds het hert tot hem ten hemel trekt. Ach waar' mijn geest van 't logge vleesch ontbonden! Was 's werelds kluister van my afgerukt! Ach was mijn ziel ontlast van 't pak der zonden, 't Geen my zo na beneden houd en drukt! Kom, Heer! beur zelf mijn ziel om hooge, Dat volgen moge, Die nu zo bukt: Op dat ik my van wat weêrhoud ontsla, En opwaarts stapp' van trap tot trap u na. Wie zoud dit lijd-en strijd-dal niet verlaten Voor Zions Berg, en Salems Vrede-stad? Of 's werelds slijk voor 's hemels goude straaten, Die alles wat ons wenschlijk is bevat? 't Aardsch mag een wereldling verblinden: 't Moet my niet binden: 'k Heb hier geen schat. Wat hier beneên belacht word of beschreid, Is quelling van de geest en ydelheid. Laat, Heer! mijn ziel reeds stadig boven zweeven, Terwijl z' in 't vleesch noch uitwoont hier beneên: Dan vliegt zy eens, ontkerkert, na dit leven Tot voor uw Throon, voorby de sterren heen. En al z' eens heerlijk weêr na dezen Vereent zal wezen Met deze leên, Word ik eens opgevoert, en zal altijd In 's Vaders Huis ook meê zijn daar Gy zijt. 