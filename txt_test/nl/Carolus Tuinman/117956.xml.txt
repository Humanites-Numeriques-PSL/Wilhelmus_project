 't Zyn nu weêr de Kermisdagen, Daar de duivel in regeert, Die de wereld zo begeert, En die aan het vleesch behagen, Gaat het weder als te voor, 't Gaat zo met de Kermis door. Ydelheid, brooddronkenheden, Spel op koorden en tooneel, Danssen, springen, bas en veêl, Zuipen, zwelgen, dert'le zeden, Gaan hun gang op 't oude spoor. 't Gaat zo met de Kermis door. Wat al eeden, wat al liegen, Pleegt de kraamer dan aldaar, Om met opgesmukte waar' Eenig koopman te bedriegen, Geeft men aan zyn praat gehoor. 't Gaat zo met de Kermis door. O wie kan het al verhaalen, Wat men op de Kermis doet? Meest al quaad, en weinig goed. Maar het einde zal 't betalen, Al verhard men hert en oor. 't Gaat zo met de Kermis door. O wat vind men leêge zakken, Is de Kermistyd voorby! Buik en keel is in de ly, En zou menigmaal wel snakken Naar het geene ging te loor. 't Gaat zo met de Kermis door. O bedenkt dit, Kermisgasten! 't Kermis gaan komt duur te staan, Aan die zulke gangen gaan, Waar op Kermisslagen pasten. Zo men dan zyn ziel verloor, 't Gaat zo met de Kermis door. Koopt van Jezus zyne waaren. Laat den duivel zynen kraam. Dat betaamt ons altezaam. Zo doen wyze handelaaren. Zalig is, die dat verkoor. Dan gaat recht de Kermis door. 