 Hoe slimmer boef, hoe meer geluk, Is 't spreekwoord in veel menschen monden: Maar let men grondig op dat stuk, Niets word 'er minder waar bevonden. Zal die aan misdaad schuldig is, Daarom gelukkig zyn geheten, Om dat hy aan een vollen dis Mag, voor de straf, zyn doodmaal eeten? Mag dat geluk geheten zyn, 't Geen schuldverzwaaring zal verschaffen, En vloek is; maar in zegens schyn, Tot meerder pyn, in hellestraffen? Dus glyd men gladder naar de hel, En moet daar heeter vlammen lyden, Voor wellust, weeld' en dertel spel. O lang geween! O kort verblyden! Benyd dan aan een boef toch niet, Al heeft hy zulk geluk verkregen. In 's vroomen allerzwaarst verdriet, Is vry al meer geluk gelegen. 