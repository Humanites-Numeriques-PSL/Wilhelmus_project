 Hy, die geen steegen kent voor straaten, Dwaalt menigmaal wel buiten 't spoor. Die t' onderscheiden, zal u baaten: Daar menig 't rechte pad verloor. Gy kont wel in een slop geraken, Van waar men uit- noch doorgang vind. 't Moet onbezuisden loop doen staaken. Verzint dan wel, eer gy begint. Is 't al te nauw om door te dringen, Zo prangt u zelven daar niet in. Kont gy een gracht niet overspringen, Zo stelt het dat heen uit uw' zin. O 't baat niet met zyn kop te loopen, Gelyk een bok, aan wand of muur. De rechte straaten vind men open. Die missen, staat aan menig duur. Doch 't zy, het straaten zyn, of steegen, O houd altyd de rechte baan, En kiest doch nooit verkeerde wegen. In 't midden zult gy veiligst gaan. Die wil een nieuwen weg ontdekken, Hy doet wel een verloren tocht, En geeft dus stoffe tot begekken: Best word betreden spoor gezocht. 