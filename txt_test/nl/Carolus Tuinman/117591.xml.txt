 'T Doet Maria zalig spreken Dat zy 's Heilands Moeder is. Na die Kroon kan niemand steken; Egter in gelijkenis Is 't , dat elk herboren hert Geest'lijk Jesu Moeder werd. Jesus word van die geboren Daar Hy krijgt gestaltenis: Daar Hy woonplaats heeft gekoren Door 't geloof in 't hert. Dus is Hy die baart, en dien men baart: En dit gaat altoos gepaart. Werkt in ons zijn Geest ook kragtig; Dan ontfangt men Hem door 't Woord. Vleesch en bloed is gantsch onmagtig Tot die wond're Geest-geboort. Zoo men die in ymand merkt, 't Moet van boven zijn gewerkt. Maar die zo zal Jesum baren Is een kuische zuiv're ziel. 't Ligt kan niet met duister paren: Maagt moet zijn die Hem geviel Tot zijn Moeder: Hy veragt 't Overspelige geslagt. Wenscht gy dat je Jesu Broeder Of zijn Zuster niet slegts waart; Zoekt gy meê te zijn zijn Moeder, Dat Hy van u werd' gebaart: Ziet Maria gaat u voor, Volgze geest'lijk op haar spoor. 't Is ook nodig dat men ginge Na Vorst Davids afkomst-stad, Waar van Hy zo groote dingen In den Geest gezongen had: 'K meen de Kerk; dat 's Bethlehem: Nergens anders baart men Hem. Daar moet gy zijn aangeschreven, Als die tot die Stad behoort. Dat geschied aldaar ten leven, Volgens 't regt der weêr-geboort': God schrijft op zijn Borger-schaar: Schrijft ook zelv uw namen daar. Isáis nakomelingen Raakt dit voorregt niet alleen; Daar te zijn inboorelingen Is ook Heid'nen nu gemeen: Wijl men door 't geboren kind 't Volk-verschil niet meer en vind. Baart van Jesum door 't geloove Als uw eerst-geboor'ne, meê. Hy moet d'Eerste zijn, die boven Alles heerscht, en d'eerste steê Komt Hem toe, met d'opperst' eer: Want gy baart dus uwen Heer. Wind dan Jesum ook in doeken; Maak een krib, leg Hem daar in. Vraag je waar je die moet zoeken? 't Is geloove, hoop' en minn', Daar Hy in gewonden werd: En die krib moet zijn uw hert. Ja omhels en kus dien Zoone: Draag Hem altoos in uw schoot: Laat hem in uw ziel steeds woonen. Wast Hy daar, gy zult weêr groot In Hem zijn; dus groeit gy dan Tot een gantsch volkomen man. Dan zult gy regt zalig wezen, Word dit zo van u betragt. Word Maria dus geprezen, Wijl zy Hem ter wereld bragt; 't Gaat nog hoger dat men las Dat z' ook geest'lijk Moeder was. 