 Haspels vlyen in een zak, Maar de punten steken buiten, Die niet in malkand'ren sluiten, En dus maken zy geen pak, Dat men met gemak kan dragen: Want het hapert over al, Hoe zy onder een wel lagen: 't Geen ook niemand schikken zal. Dus zyn veeler herssens meê, Die dat menigmaal doen blyken, Dat zy haspels wel gelyken. Zy zyn dwars in alle steê, 't Zy het boven is, of onder, Nergens zyn zy welgepast. Elk behoeft een zak byzonder, En zy zyn tot yders last. Laat wie zich niet voegen wil, Uit den zak alleenig blyven: Wyl zy and're slechts ontryven, En zy brengen steeds verschil. Zulke, die zich schikken laten, Geven en behouden rust. 'k Wil het werrekluwen laten Aan dien steeds het hasp'len lust. 