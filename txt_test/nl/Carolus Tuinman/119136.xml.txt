 DE vreugd ontsluit mijn harte, En doet my moedig tarten De zwaarste ramp en nood, In leven en in dood. Laat gantsch de wereld vreezen: 't Wijl alles trilt en beeft, Zal 'k onverschrokken wezen: Ik weet mijn Goël leeft. 'k En zal mijn Hemel-erve In eeuwigheid niet derven Was ik die quijt: mijn Heer Verkreeg die voor my weêr. Wie zou doch ooit ontwenden 't Geen Hy my zelf weêr geeft? In spijt der helle-benden, Ik weet mijn Goël leeft.. Zat ik in 's Satans kerker: Mijn Goël was noch sterker, Die maakte zelf my vry Van zonden-slaverny. Hy quam de kluisters slaaken, En boeit die 't wederstreeft. Niets zal my dienstbaar maken: Ik weet mijn Goël leeft. Niets zal die echt-knoop scheiden, Waar door wy met ons beiden Een geeft, een vleesch en been Gemaakt zijn, en zo een. Gy quaamt tot trouw my mijnen, Die nimmer scheid-brief schreeft: Dus zijt Gy mijn', ik dijne. Ik weet mijn Goël leeft. O erf-en dood-vyanden, g' Ontvlied niet uit zijn handen: Hier is die wraak doen zal. Gy hebt de dood-steek al. Hy zal de ziel-moord wreeken Die gy wel eer bedreeft. Nooit zult gy 't hooft opsteeken. Ik weet mijn Goël leeft. Kom duivel met uw schichten: 'k En zal niet voor u zwichten. Vergeefs spant gy uw net: Hy heeft uw kop verplet. Zijn kruis is 't zeegbaar wapen Dat u verwonnen heeft: Nu derf ik veilig slaapen; Ik weet mijn Goël leeft. Kom wereld, zo verbolgen Met dreigen en vervolgen; Kom met uw vleiery Bedrog en linkerny: Betovert gy de zinnen Van elk die aan U kleeft; Gy zult niets op my winnen: Ik weet mijn Goël leeft. Kom zonde met uw strikken; Gy zult my niet verschrikken Noch werren in uw net, Al struikel' ik te met: Hoewel gy deels-gewijze Noch in my overbleeft; Nooit zult gy gantsch verrijsen: Ik weet mijn Goël leeft. Kom Dood ook met uw sikkel: Waar is uw scherpe prikkel? Sluit my vry in uw Hof: Hy zal eens over 't stof De Laatst' zeeghaftig opstaan; Schoon 't al nu voor u sneeft: En my doen tot Hem opgaan. Ik weet mijn Goël leeft. Dan zullen eens mijn oogen Mijn Goël schouwen mogen. Al heeft een wijl 't gewormt Mijn lichaam gantsch ontvormt. 'k Zal 't eigen weêr ontfangen 't Geen dan vol glori streeft. O 'k rekhalz' van verlangen! Ik weet dat mijn Goël leeft. 