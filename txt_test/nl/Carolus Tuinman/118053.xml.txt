 Een schurfdig hoofd dat vreest de kam, En wil het niet verdragen, Dat iemand met haar tanden quam, En 't zal dien van zich jagen: Want zeer is ligtelyk geraakt, En schreeuwt wel, als men 't maar genaakt. Dus is het met de zondaars meê. Het quetst terstond hunn ooren, Verkondigt men godloozen weê! Wyl zy 'er toe behooren. Dies dulden zy geen Donderzoon: Maar haat en smaad is al hun loon. 't Is: Ziender! gaa naar elders heen. Men kan u hier niet dulden. Spreek zachte dingen. Laat uw' reên Niet zyn een vloek en schulden. Zy vlieden 't geen geweten prikt, En dat hen 's Heeren wraak verschrikt. Maar is 'er geen bestraffend' man, 't Is een der grootste vloeken, Die God den zondaar zenden kan. Zy zullen Hem eens zoeken, Als hy zich niet meer vinden laat, En eens zal lachen in hun quaad. 