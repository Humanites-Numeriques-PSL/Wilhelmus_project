 Ik zag u, Heer! in 't heiligdom, Met opgeklaarde zielenoogen. Die gunst begeer ik wederom. Och wierd dat licht my nooit onttogen! 't Is waar, 't geloof is slechts dit oog; Maar opgescherpt door geestverligting. 't Dringt door de wolken dan om hoog. Hoe heugelyk is die verrichting! Dit is 't geluk der Hemelstad, En die daar voor Gods aanschyn woonen: Waar van men 't voorgezicht hier had, Als hy zich komt aan ons vertoonen. 't Geschied in 's Hemels glorizaal Volmaakt, onmidd'lyk, en gestadig: Maar hier nog door een spiegelstraal. Daar boven heer'lyk, hier genadig. Doch blonk eens Mozes aangezicht Door 't aanzien van Gods luisterglanssen: Iets diergelyks is ook myn plicht, Tot weÃªrschyn van de Hemeltranssen. Maar moet ik ook in 't donker gaan, En 't lieflyk licht uws aanschyns derven: U kleve myn vertrouwen aan. Ik zal ook dus uw heil verwerven. 