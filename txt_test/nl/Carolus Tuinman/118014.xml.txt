 God, en Heilland! gy moest koopen Uw' Gemeente met uw' bloed. Met uw' bloed was eerst bedropen 't Pad, waar op zy volgen moet. 's Hemels baan is nu wel open: Maar zy is voor 't vleesch niet zoet. Daar op hebt gy 't kruis gedragen, Met een scherpe doornenkroon, Eer wy U verheerlykt zagen Van den Vader, door uw' loon. Dit was dus zyn welbehagen. Nu bezit gy d'eerethroon. Zoud gy dus ons voor gaan treden? En wat vreemds zyn in ons oog, Zo wy met bebloede schreden Volgen moeten naar om hoog? Zal te laag zyn voor de leden, Daar het Hoofd zich onder boog? Neen; te lyden, en te stryden, Is het lot hier van de Kerk. Dit gaat voor verwinning tyden. Jezus stelt ook dat een perk, En hy zal zyn Bruid bevryden. Hy bekroont zyn eigen werk. Zal zy dan vervolgers vreezen? Al van ouds plagt bloed, het zaad Van uw' Kerke wel te wezen, 't Geen haar bragt tot beter staat, En een glorikroon na dezen. Babel vult haar zondenmaat'. 