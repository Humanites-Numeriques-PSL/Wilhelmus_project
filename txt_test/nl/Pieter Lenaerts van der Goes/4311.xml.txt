 WEl geboren // schoon vriendinne, Daer mijn geest, en siel naer haect Wtvercoren // Van beginne, Boven al meer dan volmaect: Mijn ionck hert hebt ghy geraect, Dat ick moet, Voortaen, Lijf, en goet, Afgaen, Om u te behagen: V soet Bystaen, My doet Ontslaen, Menich drouvich clagen. In mijn herte // leyt gesloten Een tresoor der liefden groot: Dat noyt smerte // heeft verdroten, My, noch oock vreese der doot: Ghy vriendinne zijt (in noot) Soo troostbaer, Dat ghy T'lijden swaer (In my) Cont in vreught verkeeren: Voorwaer, Ten zy, Ghy daer Blijft by, T'hert sal ick verteeren. Lofbaer schoone // maeght vol eeren, Ghy verciert een gulden troon: Met geen croone // coronneeren Can ick, dan uwen persoon: Mach ick dienstbaer sonder loon Eewich zijn V maeght, Geen gepijn Beclaeght Wert, tot geender uren Divijn Ghy draeght T'aenschijn, En saeght Mijn ionck herte trueren. Liever geene // op aerdrijcke, Dan u, wtgelesen saet? V alleene // vergelijcke Ick by Venus inden graet, Soetste Jeught, die my bestaet Reyct u hant Oprecht, Doet bystant Dijn knecht, Die om u volveerdich Valiant Noch vecht, Promant, Hy secht Lief! ghy zijt het weerdich. Eerloos moeten // (qua vileynen) Sterven, met een hert beswaert: Die soo soeten // kint vercleynen, Als ghy zijt, in u regaert: Ghy die boven t'goudt vermaert Waert, en zijt Ge-eert, Mijnen strijt Fineert, Bid' ick hondert werven: Niet wijt Afkeert, Geen tijt T'ardeert, Of haest moet ick sterven. Mijn Princesse // wtgesondert, Ghy zijt een reyn gulden rijs: O Deesse // my verwondert Vwer schoonheyt, soo propijs Nu dan, beeldeken exquijs, Tot my sent Verdrach, Mijn torment (O wach) Is t'point der ellenden, Ick kent Dien slach My schent, Ten mach Sonder u niet enden. 