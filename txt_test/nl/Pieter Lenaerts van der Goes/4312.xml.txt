 MEt een herte ontsteken // Brandich in liefden heet // Groet ic u maegde- ken ient, Te recht zijdy geleken // By een seer schoon becleet // Suyver blomken ex- celent, O gemme! schoon en rijck, Hoe salmen u volprijsen: Ghy zijt soo magnifijck, De waerheyt cant bewijsen // Geen ter werelt ws gelijck. Als ick u wel aenschouwe, Ick moet u sinnelick Met verwonderen aensien: Venus de schoone vrouwe, Perfect, en minnelick, Moet voor u met schande vlien: Diana wijt befaemt (Als is sy claer van lichte) Moet wijcken seer beschaemt, Want ghy (deur u gesichte) In dees werelt zijt vernaemt. Ick drage duysent smerten, Doch sonder veel bedrijfs, Daer my u liefde toe trect, T'binnenste bloet mijns herten, D'uyterste cracht mijns lijfs, Is in uwen dienst subiect, Reyn beeldeken minsaem, Proper in heusheyt stille, Voor ruytheyt onbequaem, Neemt mijnen goeden wille, Laet u die zijn aengenaem. Kent ghy my noch voor t'scheyden, Al blijf ick ongeheelt, Ten sal niet te minder // zijn Al is tusschen ons beyden, T'goet ongelijck gedeelt, Laet u sulcx geen hinder // zijn: Indien het u genought, Dat wy sullen versamen, T'sy oft de nijders wrought, Ten wert ons geen beschamen, Liefken! God heeft het gevought. En laet deur niemants dreygen, Hoe wreet, hoe quaet, het zy, Ons reyn liefde niet vergaen, Voorwaer ick ben dijn eygen, My seluen gans onvry, Ten can dus niet lange staen: Ken weet nergens int lant, Soo troostbaer, noch verheven, Geen maeght also constant, Mijn steruen ende leven, Is alleen in uwer hant. Nu dan, adieu Princesse, Een arm verwesen // man, Vwen oorlof nu begeert: Ghy zijt doch de meestresse, Die my genesen // can, Van al t'gene my nu deert: Dit doch int goede // drijft, En naer mijn supplieeren, Respons (als vroede) // schrijft, Tot dat wy wederkeeren, Salich in Gods hoede // blijft. 