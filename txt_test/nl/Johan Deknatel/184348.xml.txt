 LIefste Heiland, uw genade Is veel grooter als men denkt, Als gy aan een arme maade Uwen zin en vreede schenkt. Is de ziele regt verlegen, Voelt zy vloek en vrees in 't hert, Stikt zy in haar' eige wegen, Is zy in haar zelv' verwert. Dan komt Jesus haar voor d'oogen, Dat hy haar een Heiland is. O hoe word het hert bewoogen! Blyd' en in den grond gewis. Zulk een Kindje, dat verlooren, Gansch besmet en arm zich acht, Kromt voor Gods verdienden Tooren, Daar voor is het Lam geslacht. Vreede stroomt uit Jesus wonden, Dat het Abba spreeken kan, En het ziet zich van die stonde Als een kind der g'naade aan. Maar wat vindt men ruwe wegen, Op de smalle Pelgrims baan! Hoe lang moet men 't Kindje plegen, Eer het zelv' alleen kan gaan! Majesteitse Vaderliefde, Gy hebt veel aan ons gewendt, Uw genaade die ons griefde, Heeft een aanvang, maar geen end. Ey, wie zou dan niet gewillig In uw kost'lyk smaadspoor treen! Jesus, wie is dan niet billik Met uw Kruis, zo klein, te vreÃªn! Zie op 't Heyr van uw Getuigen Met een hulp- en waakzaam oog, 't Welk zich gaarn', in 't diepste buigen, Onder uwe voeten boog. Kroon het met barmhartigheden, Geef het onverschrokken moed, Laat het daaglyks verder treden, Tot in 't land van 't eeuwig Goed. Uwe liefd' is onze Zeegen, Laat die zeilsteen van ons hert Onze ziel zo lang bewegen, Tot z' aan U getrokken werd. Wilt met hemelsch vuur ons doopen, Zalven met uw heil'gen Geest. Zyn zy, die deez' Oly koopen, In uw dienst wel moe geweest? Laat dan niemand voorts vertraagen; Heiland, zien wy niet uw werk! Geef ons verd're zeegens-dagen, En vergroot uw Ryk en Kerk. 