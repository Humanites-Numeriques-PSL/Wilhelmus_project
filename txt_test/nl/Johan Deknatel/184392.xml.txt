 MAria heeft het beste deel verkoren, Dewyl zy haaren Heiland mint, En aan zyn voeten zit, en 't leeven vindt. O zaalig! die zich acht voor Hem geboren, Die, als hy zyne schoonheit kent, Zich vol van liefde naar dien Jesus wendt. Voorwaar, Hy is het beste deel in 't leven, Daar Hy niet is, is niets als smert, Hy is de Vreede vorst, in wien het hert, In wien 't alleen zich kan te vreeden geeven. Dies, die zich gansch aan Jesus geeft, Het beste deel gewis verkoren heeft. Wat helpt het u gezond te zyn of schynen? Wat helpt u 't Goed, Ã´ aardsche Gast? Wat is uw Vreugd en Lust? Des Geestes last, Die nog zeer haast met alles moet verdwynen, Wat helpt all' 's weerelds schyn genot, Zo Jesus niet uw deel is en uw lot. Maar is u regt uw Heiland Groot geworden, En hebt gy zyne kracht gesmaakt, Heeft Hy u tot zyn eigen kind gemaakt, Zo mag u all' het aardsch' ontnomen worden, Hy zal nogtans uw Alles zyn, Uw hulp in nood en dood, uw troost in pyn. Het blyft dan waar, Maria kiest het beste; Hoe dat zich alles keert of draait, Wat Noordewind haar over 't Lichaam waait, By Jesus zit zy in een kalm geweste. En wyl zy in zyn' Liefde leeft, Zy 't goede deel gewis verkoren heeft. 