 God is ons toevlucht in der noot, Ons hulper in ons liden groot, En schenckt ons zijn ghenaden. Al wort dat aertrijck seer verstoort, Wy en worden niet beladen. Al vielen die berghen inder zee En werden ghevoert van hare stÃªe, Al is die zee verbolghen, Nochtans en zijn wy niet vervaert Van die ons hier vervolghen. God is met ons: hem loeft en danckt Een sulcken God, die ons ontfanct, Comt siet zijn groote wercken, Die hi ghedaen heeft op aertrijck; Sinen vrede wilt aenmercken! Hy die daer is van grooter cracht Die blijft bi ons dach ende nacht, En hi sal ons ontfanghen; Want Jacobs God is hi ghenaemt, Naer hem staet ons verlanghen! 