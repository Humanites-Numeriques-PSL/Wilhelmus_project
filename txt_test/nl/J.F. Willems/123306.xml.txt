 Waer zijdy, lief, Waer meugdy zijn, Die my doet grief En zwaer ghepijn? Ic vraegh het u onrustigh, Waer zijdy, lief wellustich? Puer onghesont Is al mijn zeer, Ic ben ghewont Ter doot en meer. Ic claechs u deser minne, Venus, eertsche godinne! Zie ic 't aenschijn soet Daert al aen cleeft, My walt mijn bloet, Mijn lichaem beeft. Hoe zoudy my verblyen Dees tijdt vol melodyen! Wat lijde ic drucks! Noyt droever man! Wat ongelucks Comt my al an, Deur sulc onghier labeuren, Rijck god, hoe moet ic treuren! 