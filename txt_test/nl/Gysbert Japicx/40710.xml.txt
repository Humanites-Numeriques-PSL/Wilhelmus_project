 SWiet, ja swiet iz 't, oere miete, 't Boaskien fore jonge Lie, Kreftig swiet iz 't, siz ick jiette, Az it giet mey A'ders rie. Mar oorz tijggetet to'n pleag', Az ick oon mijn Gea-feynt seag. Goune Swobke lit uwz pearje, Bea hy her mey mijlde stemm'. Ofke seyse' ho soe 'k it klearje, Wistu rie to Heyte' in Mem? Lieaf dat nim ik to mijn lest. Dear mey wier dy Kn√¥tte fest. Da dit Pear to gearr' soe ijtte, In jae hiene nin gewin, Heyte seag, az woe hy bijtte, Men wier stjoersch in lef fen sin; Ofke, seyse', elck jier in Bern, Wier ick Faem, ick woe 't so jern. Hoyte' in Hootske, Sneyns to keamer, Mecken 't mey elck-oorme klear. Tetke krigge Sjolle-Kreamer, To Sint Eal, by Wijn in Bjear. Nu rint elckum az in slet, En bekleye 't: mar to let. Oeds die better, ney ick achtje, Da hy Saets sijn trouw' to-sey, Hy liet de' Aders even plachtje, Het-se' oon elcke' ig joene mey. Nu besit hy huwz in Schuwrr', In sijn Bern fleanne' all' man uwr. Orck, mijn Soon, wot du bedye, Rin neat oon allijck in Moll', Ield in rie lit mey dy frye, Bern, soo geann' dijn saken wol, Den sil de' Hijmmel oer dijn dwaen, Lock, in mijlde Seyning', jaen. 