 OHEER, uwz Heer, ho Heerlijck, ho trogloftig, Great-diedig iz jôn Namme'; O ho rom-roftig, d'Yerde' oer in oer; jôn ontsjoene' oonsjean spraet! Nin seame kin 't, fen Wrâd nog Hijmm'len, naet. Berns muwlkjes, lijtse bern, ja bern dy suwgje, Goads lof in kreft so gruwnig-buwnig tjuwgje, Jin fijnne tuwt, waems God-forjitten kât, (Jin 't wraeck-swoln' hert) 't Goads-lasterjen ijn hâdt. Az ick, mey eag om heag, jôn hijmm'loon-schoogje, Dy wond're boog', dear booge' oer booge' ijn boogje, Jôn fing're wirck: dear Moanne' in Stijrte ijn giet, In trog jon stjoere', uwz jier-gongs stuwne-miett': Het's (tinckje' ick den) dy naetig earme minsche Dat y so gruwn'-djiep him, to goe, betinse. Het 's Adams bern; het, het 's dogg' minsche Soon, Dat Y him sijckje', in sijn saeck so nimme' oon. Y habb' him lijts, lijts min az de' Ing'len macke, Mar heachlijck de' holle' om eer-kransge in om-tacke? Y jaene' him 't heersckjen oer jon han-wirck, 't giet Him so dat onder foet him all' Djier stiet. Njuet djier, lijts, great, Schiep, Ogsen ijnne weyde, 't Wijld' fen 't Wâd, berg, bosck, wijldernisse' in heyde, 't Fleand' Fuwggelt dat trog loft in hijmmel wjuckt Ja 't Fisck dat djiep ijn fât in swiet wiet duwckt. O HEERE' uwz Heer, ho heerlijck ho trogloftig. Great-diedig iz jôn Namme? O ho rom-roftig d'Yerd' oer in oer jon ontsjoene' oonsjean spraet, It wit fen boerde', eyne', ig nog miete naet. 