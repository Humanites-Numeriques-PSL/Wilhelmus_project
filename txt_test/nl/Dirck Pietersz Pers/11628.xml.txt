 EEn Jonghman die 't cieraedt, 2 Van 't deughdigh leven kent, 3 En 't tref-fe-lijck gewaedt 4 Nae 't eerbaer wesen went: Diens le den, en tre-den, Deftigh zijn be-paelt: Wiens lof, sal stadigh groeyen, bloeyen, gloeyen, Wiens hof, sal stadigh bloeyen, En cierlijck zijn be-maelt. Al watter mette deughd En mette reden gaet, Dat ciert de jonge jeughd, En vordert desen staet: Goe sinnen die minnen, 't Recht dat wel beklijft, Haer naem, moet zijn verheven', 't leven, geven, Haer faem verciert het leven, Die alle eeuwen blijft. De Godts-vrucht zy haer krans, De vromigheyt haer schat, De vriendlijckheyd haer schans, Die hare ziel omvat: Haer zeden, bekleeden, Wat de tucht haer leert, De deughd, die sal vercieren, cieren, cieren, De jeughd met goe manieren, En maken hun ge-eert. Haer woorden wel ter snee, Met zedigheyd en vlijdt, Vol schaemte, liefd en vree, Zijn nedrigh t'aller tijdt: Wiens handen, van schanden, Zijn geheel bevrijt: Diens roem, sal heerlijck schijnen, schijnen, schijnen, Wiens bloem, niet sal verdwijnen, Maer kampen mette Nijd. Haer ommegangh die sticht, Gelijck een gulde sterr', Gelijck een helder Licht, 't Welck glinstert al van verr': Haer paden niet schaden, Maer zijn recht en goed: Haer baen, is reyn en veyligh, heyligh, veyligh, Haer gaen, is recht en heyligh, Met een oprecht gemoed. Van 't quade walght haer hert, En wat tot ondeughd keert: Zy siet het aen met smert, En schouwt het heel verveert: Doch dwasen, die rasen, En gaen 't ruyme spoor. Maer deughd die wort verheven, heven, heven, Haer jeughd verciert het leven, En blinckt de werreld door. 