 VVy lesen in Edras vanden wijn En vanden Coninck fijn Maer dat de Vrouwen vromer zijn En excellentere beseuen Sy verblijden den mensche door haren soeten schijn En brenghen wt ghepijn Verstaet de woorden mijn De Vrouwe is bouen al verheuen Een wijse Vrouwe goet Verheucht sin ende moet Haer woorden diuijne Sijn den Man een medcijne. Wie soude niet prijsen der vrouwen aert Die als de dagheraert Haer smorghens lieuelijck verbaert En doet het huys gheheel verlichten De Vrouwe al met den Man vergaert Int houwelijck ghepaert Is zijn hulpe en zijn weluaert Al moet de Vrouwe somtijts swichten Den Man haer wederpaer Een goede Vrouwe eerbaer Wort van Godt ghegheuen Die in zijn vreese leuen. Inden beghinne schiep Godt den Man voorwaer Al vander Aerden swaer En de Vrouwe schiep hy daer naer Al van des Mannes beenen Gheschapen is sy al vande Ribben claer En vanden vleesche: maer Om dat de Man by haer Sou blijuen en haer niet vercleenen Beminnen als zijn lijf Sonder eenich ghekijf In liefden puere Als zijn eyghen natuere. Bouen al de Vrouwe wy prijsen dan Wel salich is de Man Die een goede Vrouwe crijghen can Al in de vreese des Heeren t' Houwelijck is een lieuelijck ghespan En scheydter dan niet van Maer houdter v vromelijck an Oft ghy compt int verseeren Bemint v Vrouwen reyn Ghy Mannen al ghemeyn V vleesch ende ghebeente Als Christus doet zijn ghemeente. O Prince veracht niet een Vrouwe wijs Maer gheeft haer lof en prijs In eerbaerheden iolijs Want sy gaet bouen den fijnen Goude De gratie haerder eerbaerheyt propijs Als een bloeyende rijs Naer der Schriftueren aduijs Sy is ghelijck een t' Shemels dauwe Sy is een gulden crans De glorie des Mans Wilt by haer blijuen Sonder haer mocht ghy niet beclijuen. 