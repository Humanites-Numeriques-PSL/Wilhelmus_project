 Bermhertich Godt Ick moet betreuren Dat ick niet hebben willen speuren In u waerand' Naer t'gen' dat ghy my hieldet veuren Aen allen cant. Ghy segt my dickmaels dat de stricken Des werelts my souden beclicken, En niet te min K'en hebbe my niet willen schicken Naer uwen sin. Ick socht de ydelheydt t'hantieren Ick liet mijn sinnen daer in swieren Met sulcken smaeck Als ick my hier â€˜ne cost vercieren T'was my vermaeck. K'sie hoe ick daer me ben ghevaeren Mijn sinnen werck is mijn beswaeren Al desen lust Heeft in mijn hert my doen vergaeren Een groot onrust. In dees onrust ligh' ick ghewonden Met grooten ancxst en vrees ghebonden, En vast gheboeyt Oock heeft de doodt al haer jacht honden Op my gheroeyt. De helle compt met een verstranghen Al haere pijnen my voor-hanghen; Met listen snoot Compt my met haere netten vanghen De bitter doodt. Lof Godt wilt dese doodt toch dwijnghen Houdt teghen haere net en strynghen; En my verweckt Dat ick u Wetten magh volbringhen Eer dat sy treckt. 