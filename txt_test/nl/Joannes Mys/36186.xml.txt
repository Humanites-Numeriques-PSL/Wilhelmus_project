 O Mensch hoe can het syn, Hoe can't u hert ghedooghen? Dat ghy op dit termijn Niet insiet met u ooghen T'seer schrickelijcke quaet Dat eens te naecken staet Voor alle u misdaet. U Ziel moet syn ghevoert Tot t'quaet dat staet te naecken, Ghelijck men is beroert Int t'quaet datmen siet smaecken: Die alle quaet insiet Hy maeckt of dat het vliet Of nimmermeer gheschiet. Meynt ghy hier onbelaen U selven toe ge gheven, Dat ghy op dese baen In eeuwicheydt sullen leven? Neen, neen gh'en hebt gheen noodt T'moet al, t'sy cleyn of groot Smaecken de bitter doodt. Als t'leven is ghe-endt Terstont soo moet ghy commen Ghetuyghen pertinent U selfs guaet met verschrommen; En Godt met straffe mijn' Sal daer af Rechter syn Tot eeuwelijcke pijn. Lof mensch eert wordt te laet Hout u verstandt verheven Insiet des oordeels staet, Die syn sal naer dit leven; T'sal daer soo scherp aengaen Naer dat ghy hebt ghedaen Sult ghy dan loon ontfaen. 