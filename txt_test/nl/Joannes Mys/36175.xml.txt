 Voorsinich en wijsen Godt. Eeuwi ch tot alle stonden, In my is oock het lot Van onwijsheydt bevonden Ick ben ghelijck een kindt Datmen onwijs bevindt. De onwijsheyt die my quelt Dat syn al mijn misdaeden K'heb my daer in ghestelt Door t'volghen van quae raeden, Hoe'ck daer in ben ghewent Is u seer wel bekent. Ist niet een onwijsheydt snoodt Da'ck naer u niet en hoore Daer ick uyt reden groot, Te doene sulcx behoore, Ghy wort met lof vereert Dat ghy de waerheydt leert. Ghy leert my hier over milt Da'ck d'ydelheydt moet laeten, Anders heb ick ghewilt K'heb die willen aenvaeten: K'heb dickmaels die seer gauw Laeten vlien wt mijn mauw. Ick weet dat ick moet syn snel Om naer de deught te loopen, En nochtans even wel Doe ick letsels aen my knoopen; Is dan mijn werck niet slecht? Seker t'strijdt teghen recht. Ghy seght dat u sock is soet En u pack licht om draeghen, Nochtans neempt mijn ghemoet In meerder pack behaeghen Het dinckt hem licht en fris Daer't naer gheneghen is. Orlof die de wijsheyt zijt Wilt mijn onwijsheyt weeren, Leert my sonder respijt Volbringhen u begheeren, Op dat ick onbelae Eens in u rijck magh gaen. 