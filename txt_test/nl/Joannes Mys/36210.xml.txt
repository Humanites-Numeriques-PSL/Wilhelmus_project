 O Ghy doot cruele Ghy haudt my te veele Langhdurich ghepraempt, Al door u bedryven K'sie dat ick moet blyven K'sie dat ick moet blyven Noch in u ghepraemt. Wat hebt ghy toch voren Hebt ghy dan ghesworen T'hauden my voor gast? Dat ghy hier soo langhe En daer by soo stranghe En daer by soo stranghe My besluyt soo vast. Ben ick u ghegheven Om in u te leven Naer des Hemels raedt, T'is om met vercloeken Mijnen Godt te soecken Mijnen Godt te soecken; Niet dat u gaet. Laet my dan uyt-breken En met soete treke Soecken naer den gheest, Mijnen Heer der Heeren Die ick moet ver-eeren Die ick moet ver-eeren Met een liefde meest. Want voorwaer door desen Can ick eeuwich wesen En syn rijck ontfaen: Bleef ick op u kijcken K'sou daer door beswijcken K'sou daer door beswijcken En met u vergaen. Soo dat ghy sult moeten Stellen my op voeten In my vryicheydt: Om op dese paelen Sien te achter:haelen Sien te achter:haelen Mijnw salicheydt. Lof mijnen beminden Die't al cont ontbinden Ontbindt mijn lichaem Dat ick my mach voeghen Om u te ghenoeghen Om u te ghenoeghen En te syn bequaem. 