 O Goeden Godt vol van Bermheticheden Waer sal ick nu mijn quaet al gaen besteden? Ick stae verbaest, ick hebbe grooten grouw Dat ick aldus hier comen moet by u. Hoe cont ghy my soo straffelijck hier dwijnghen Om my al voor den Rechter-stoel te brijnghen Och overdenckt dat ick ben eenen knecht; En wilt met my niet comen in het recht. K,en dorve my voor n niet claer vertoonen Hoe sal ick dan my selfs connen verschoonen? Al cost ick u aenspreken en aensien Het sou met een verdwelhemtheyt gheschien. Ghy weet wel dat ik niet en ben bedreven Om een excuys met wimpelingh' te gheven, Al waert da'ck gaeve redenen seer straf Als ghy antworde, ghy redent die al af. Had'ick maer hier der menschen Vonnis' tegen Ick sou door vont, noch vinden goede weghen; Waer door ick middel sou connen verstaen Om strangicheyt van hun Vonnis' t'ontgaen. Maer neen ghy syt die alle saeck' cont weten Ghy syt den Godt die weet des herts secreten; Daerom al quamens al die t'recht bevroen, S'en souden my gheen voordeel connen doen. Orlof o Godt weerdich in als ghepresen, Als ghy ghetuygh', en Rechter eens sult wesen, Van my en van mijn wercken alle-gaer, Laet my ghenaede worden dan ghewaer. 