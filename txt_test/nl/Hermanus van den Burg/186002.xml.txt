 AAnminnig bos, zoo vol van lusten, Hoe menigmaal zaagt gy my hier, Met Amaril myn troetel dier, Al kussende in, al kussende in de bloempjes rusten? Gy Nachtegaal, kunt ook getuigen, Hoe menigmaal het Bytje docht, Als 't yverig naar Honig zogt, Die van haar mond, die van haar mond, vol gloed te zuigen. Zoo deed z' ook my, myn wens mislukken, Wanneer 'k, verlekkert op haar bloos, Dacht een bekoorelyke roos, Vol geur en gloet, vol geur en gloet vernoegt te plukken. Dartele beek, vol zilvre baaren, Hoe menigmaal deed my een droom, Hier aan uw groene klaverzoom, In haaren schoot, in haaren schoot ten Hemel vaaren. Zeg Echo, kon 't u niet vermaaken, Dat ik deed merken, door 't geluit Van myne doffe Harders Fluit, Hoe zeer haar min, Hoe zeer haar min, myn hart kan blaaken? Gy Vooglen, die door tak en bladen, Of door het opgeschoten riet, Zoo menigmaal my hebt bespied, Breng Fillis weêr, Breng Fillis weêr in deze paden. Als ik herdenk, hoe myne zinnen Te gast gaan, als myn oog haar ziet, Wie zou die morgezon, dan niet, Tot zyne dood, tot zyne dood getrouw beminnen. Als ik herdenk, in myn' gedachten, Het dartelende mingevry, Dat niemant weet dan ik en zy, Hoe dierbaar moet, hoe dierbaar moet ik haar niet achten. Myn Lief, myn lust, myn welbehaagen, 'K zal, om 't genot van uwe min, Met hart en neiging, ziel en zin, De zwaarste smart, de zwaarste smart en pyn verdraagen. 