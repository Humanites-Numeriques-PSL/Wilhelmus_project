 DIe nedrigheit komt vast te zetten, Die zal steeds op zijn wegen letten En stellen hem tot vaste gangen, 't Zy in het min of meerder goet, Hy schikt het in, wat dat ontmoet, De hoogmoet kan hem geenzints prangen. Gewillig is hy zonder quellen, Om zig in alles wel te stellen En zig daar mede te vernoegen, Hoe slegt dat ook zijn stant mag zijn, Hy kan zig daar naar stellen klein En in genoegen, daar naar voegen. Al treft hem aan, dat vreugd kan geven, Hy zal daar in ook nedrig leven, Al kreeg hy ook veel hoge staten, Het brengt hem niet tot overdaat; Maar houdt in alles middelmaat, En zal de reden niet verlaten. Dus staat zijn staat, als vast gebonden, En wert niet wankelbaar bevonden, Maar houdt steeds stant, in wat mag komen, Zoo dat zijn eer, hem niet verlaat, Noch wat hy heeft kan wezen quaat, Gelijk het past, den rechten vromen. 