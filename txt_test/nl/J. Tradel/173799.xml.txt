 NIet zoo zeer 't gemoet verbint, Als de weldaad diemen vint, Dat gedaan wort uit eenhert Vol van liefde zonder smert, Gy die dan wilt weldaad plegen, Stelt u aan tot zulke wegen, En gy ook die 't komt t'ontfangen, Stelt u tot verplichte gangen. Schoon de weldaad was niet groot, Zy kan groot zijn na de noot, Een dronk waters kon wel zijn Na de noot meer als de wijn. Daarom wiltze niet veragten Maar geduriglijk betragten. En die weldaad komt t'ontfangen Tot erkennen wilt verlangen. Regte weldaad heeft die deugd Datze beide geeft veel vreugd. Als 't gemoet in 't deugden werk, Ruim is binnen 't rechte perk; Dog men dient voor al te weten Weldaad nimmer te vergeten; Want zoo die ten eenger tijden Weer gedagt wort baartze strijden. Hy doet zig als 't waar gewelt, Dieze uit gedagten stelt, En nog meer die zig gewent Dat hy weldaad niet erkent, Schoon men die niet kan erkennen Moet men zig daar toe gewennen, 't Zy in goede wil of daden Dat men daar toe is beraden. Maar dit is het grootste quaat, Dat men tegen reden gaat, Dat men pleegt als 't waar gewelt, En het goet met quaat vergelt. Dat zijn Monsters die zoo handlen En zoo boos en godloos wandlen, 't Ware waart die uit te pikken En te straffen tot verschrikken. Dog gy die de deugd bemint, En t'erkennen zijt gezint, Zult voor deze weerde deugt In u vinden groote vreugt; Mits 't gemoet daar toe gedreven Geeft een opregt vrolijk leven, Ja een vreugd niet om bevatten Meerder waart als aartsche schatten. 