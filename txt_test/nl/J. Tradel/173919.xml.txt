 DIe lijden kan die gaat den weg Tot Zalems stadt met overleg, Hy is bevrijt van veel onlust, En vint in al zijn wandel rust. Door stilligheit zoo doet hy buigen; Die hem misdoet en overtuigen; Want lijdzaamheit door dringt zoo zeer, Dat zy wort eindlijk overheer. Dees daadt die maakt hem zeer verblijdt, Om dat hy dus blijft buiten strijt, En dat hy dus staag overwint En ieder tot hem maakt gezint; Want of hy somtijds schijnt te wijken, Zoo komt hy noch de vlagge strijken, Door dien hy na bedenken geeft Mits hy niet hoofdig tegenstreeft, Een vrede vint hy in zijn hert, Daar door hy is ontlast van smert; Want niet en maakt de last zoo licht Als datmen 't zijne heeft verricht. Wel aan dan gy die zoekt genoegen, Wilt u na dezen regel voegen, Het is een weg die baart veel lust Door dienze 't herte stelt gerust. Hy houdt zig in en vaart niet uit, Zoo dat het toorne tegenstuit, Of eenig ander ongemak Waar door zijn welstant lijt een krak. Zoo wie zig dan zoo komt te schikken Die vint in lijden zijn verquikken, Zijn oog gaat verder als de Maan, Van waar hy hulpe wacht van daan. Dat anders niet verkregen wiert, God aan de zulke veel toestiert, Zijn last ontlast licht door bestel Van dien hem aanbracht veel gequel. Ach! of zoo mochten Godes kindren, Haar stellen aan tot minder hindren, Geeft my dit Heer in mijn verdriet Het goede over my gebiet. 