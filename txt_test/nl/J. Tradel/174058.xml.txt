 DIt zijn de zaken, Waar door dat wy niet te recht Tot de vrientschap kunnen raken, Die de Trouwheit t'zamen hecht, 't Is om dat wy voor ons deel Zoeken vrienden overveel, Als de hoeren, Die vervoeren Haar van trouwe scheiden heel. Dit is onstaande, Door ons onbestandigheit, Die ons maakt tot dwaasheit gaande, Om te zoeken nieuwigheit Waar door dat wy niet een vriendt, Kunnen hebben die ons dient, Doch de oogen Onbedrogen, Doen heel anders wantze zient. Dit zijn de wegen Tot de rechte vriendlijkheit, Niet gelijk de beesten plegen In de veelheit die misleit, Maar in 't weinige voor wis d'Alderbeste vrientschap is, Dan geeft reden, Weder reden Als het licht uit duisternis. Beek en revieren, Als die stroomen uit in veel, Zullen door zoo ruimte zwieren, Zeer verslappen in 't geheel, Zoo is 't ook met onze ziel, Die, al schoon 't haar lastig viel Haar in velen Niet kan deelen, Of verslapping volgt de hiel. Die vrientschap zoeken, Zoeken 't gene geeft vermaak, Maar de wijsheit doet verkloeken, Datze wort een goede zaak, Zy is zulken grooten nut Datze is tot troost en stut, In haar werken Is te merken Datze ons van quaat beschut. Veel dan te minnen, En van veel bemint te zijn, Ziet men klaarlijk dat goe zinnen Niet kan redden uit de pijn, Hierom houdt dan niet van veel, Maar van een vriend in 't geheel, Die kan helpen Ende stelpen, Anders is het tegendeel. 