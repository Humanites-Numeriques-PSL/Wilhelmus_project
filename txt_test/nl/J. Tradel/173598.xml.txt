 DIe reden plaatst, die plaatst een vaste stut, Hy vint zijn nut naar eysch van zaak, En stelt hem in als tot een baak, Om dat hy zig van 't quade houdt beschut; Maar die de reden haten, Die zal haar doen niet baten, Zy zijn een beest gelijk; Ja erger als een beest, Gelijkse door haar geest Daar van vertoonen blijk. Wie dat zoo doet, die gaat met overleg Het quade in, daar hy naar helt En komt wel tot een groot gewelt, Maar is zig zelf het meeste in de weg. 't Is waar, hy kan wel werke Tot quaat van staat of kerke, Of van zijn evenmensch; Maar eindlijk valtet uit Dat hem het quaat besluit, Waar door hy mist zijn wensch. Een beest dat doet, in domheit 't geen hem lust, Dog kan het worden afgeset Door eenig middel dat verset, Waar door het wort gebragt tot nutte rust, Maar menschen in haar tochten Wanneerze overmochten Die gingen steeds recht uit, Naar 't redeloos verstant Haar hadde ingeplant, Als of 't was om een buit. Maar 't gene zoo verkregen wort is niet, Schoon dat men 't krijgt men vint geen rust, Maar 't gene strekt tot veel onlust, Inzonderheit wanneer men 't wel in ziet, Hierom is 't best te leeren Zig zelven wel regeeren. O God! geeft dit aan my, En staag mijn hert bezit, Op dat ik 't rechte wit Bekom tot mijn verbly. 