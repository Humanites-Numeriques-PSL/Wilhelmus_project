 GOd helpt, en hy onthelpt, gelijk dat heeft gebleken Aan die van Engeland, zy waren doorgesteken, In 't Franse Koninkrijk, en hadden 't meeste in; Maar ziet de kans verkeert, en 't quam tot ongewin, Zy moesten weer van daar, als 't God zoo quam behagen, Zoo dat haar niet en bleef, als 't einde tot een klagen; Want die het rat eens keert, als 't anders was gedacht, Vint smaat, en spijt, en leet, en niet als enkel klacht. Maar onder 't Engels volk, zoo wiert 'er een gevonden, Een Engels Capiteyn, die vatten beter gronden, Zoo dat hy sprak ter zaak, op 't geen hem wiert gevraagt Van 't Franse boertig volk, schoon dat hem niet behaagt; Zy vraagden zegt wanneer, gy dit eens zult hervatten, Daar op hy antwoord gaf, als uwe zonden schatten Veel meerder zijn als d'ons, want Godes toorne brant Op 't zondigent geslagt, en laat een droeven stant. Gelukkig die dit vat, en God zoo kan aanmerken, Want die dit niet bevat, en kan zig niet bewerken. Wel aan dan vat steeds moedt, in wat geschieden mag, Wie God te regt bemerkt, bevrijt zig van geklag. 