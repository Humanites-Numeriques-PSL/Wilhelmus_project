 OM den besten wech te gaan Is een vriend wel aan te merken, En een vleider in zijn werken, Waar op datze beide staan, Op een ieder zijn bewegen, Op haar oogmerk in de zaak, Op dat wy bequamen zegen, En niet treften onvermaak. Wat den vleyder hier in raakt, Hy en zoekt niet als de zaken, Die daar strekken tot vermaken, Ofte naer genoegen smaakt, Want hy doet het met opmerken, Al het gene dat hy doet, Om zijn voordeel uyt te werken, Schoon niet met een goet gemoet. Maar heel anders doet den vriendt, Hy en zoekt niet als het nutte, Zijnes vriends om hem te schutten Van het geen hem niet en dient, Hy is niet onvriendelijken, Maar ook straf naar eis van tijt, Dat hy toont met liefde blijken, Want zijn herte is verwijt. Hy is niet als die 'er dient, Maar is vry en ongebonden, Daarom hy zich ongeschonden Steeds vertoont aan zijnen vrient Die dit dan wel kan aanmerken Die zal achten zoo een man, En hem prijzen in zijn werken, Om dat hy het nutte kan. Dus en doet den vleider niet, Hy en doet niet tot mishagen, Maar het gene kan behagen, En de sleur waar door 't geschiet, Als hy u dan komt bewijzen Lof en 't gene u behaagt, Gaat dan in u of zulk prijzen, Iet na waarheit in u slaagt. Ziet wel toe, en zijt verdacht, Schoon hy met u quam te wenen Als gy oorzaak had van stenen, Staat gedurig op de wacht, Acht den trouwen in zijn daden, En om dat hy gaat recht deur, Hy zal u van zonden raden Die u baren zulk getreur. Hy zal ook u trooster zijn, En u zaken voren stellen, Die u sterken in u quellen En verquikken in u pijn; Zoekt dan waarheit als d'oprechten, Houdt u van het dwaas gespeent, Op dat gy gelijk den slechten, Om u dwaasheit niet en weent. Goede Godt staat my steeds by, Laat my vry zijn van mishagen, En de vrome tot behagen, Achtervolgen tot verbly, Dat ik my alzoo mach voegen Dat ik valsheit niet bemin, En my in mijn stant genoegen Waar uit dat my komt gewin. 