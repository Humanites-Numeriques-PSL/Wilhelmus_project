 EEn Burger hier op Aarden Op dat hy zich behouw, Die houdt zijn eedt in waarden Die hy tot ware trouw Gedaan heeft voor de machten, Op dat hy mocht betrachten Dat wijken doet berouw. Zoo doet den Doop ook werken, Ook mede 't Avontmaal, De hemels Burgers merken Hoe dat dit strekt ten paal; Want zy zijn dus verbonden Te wachten haar van zonden, Dat wijkt van Christ taal. Een aartsch en Burger leven Dat hangt aan ware trouw, Die haar zoo niet begeven Die vinden licht berouw; Maar die wel naauwe letten En binden aan de wetten, Die vinden haar behouw. Zoo doet een hemels Burger, Hy stelt het zijn te werk, Hy is een goet versorger, En neemt een goet opmerk Op God en op zijn Wetten, Daar hy zich na komt zetten, En wijkt niet uit het perk. De aartsche Burgers trachten Te leven na haar plicht, Zy stellen haar gedachten Op dat het wert verricht, En dat geen tegenstreven Haar quelt in al haar leven, Zoo dat het quade zwicht. Dus 't hemels Burgers jagen, Is ook na zulken stant, Op datze Godt behagen En houden by de handt, Zy kunnen niet weerstreven, Door 't denken al haar leven Aan plichten met verstant. Het eist voor aartsche Burgers Dat zy gehoorzaam zijn, En dat zy zijn verzorgers, Op dat het quaat verdwijn, Schoon dat zy 't niet begrijpen, Zy zullen haar beslijpen, En houden uit de pijn. Des hemels Burgers trachten, Dat komt ook daar op aan, Zy zullen Godt hoog achten En zich ook tegen gaan, Zy zullen altijd letten Haar doen na Godt te zetten, Schoon zy het niet verstaan. De aartsche Burgers pogen Te plegen lijdzaamheit, Zy werden niet bewogen Tot onbescheidenheit; Haar Overheit zy eeren, En laten haar regeeren In onderwerpentheit. Een hemels Burgers leven Strekt ook tot lijdzaamheit, Hy tracht Godt eer te geven En pleecht bescheidenheit, De Geest weerhoudt zijn zinnen, En kan 't vleesch overwinnen In al zijn onbescheit. Als d'aartsche Burgers plegen Als voren is gezegt, Zoo gaan zy vrede wegen, Dat vreugde in haar hecht; Maar die haar zoo niet stellen, Die naakt verdriet en quellen, En komen niet te recht. Zoo 't hemels Burgers trachten Als dat geschiet na maat, Vint vrede hoog te achten Die 't al te boven gaat; Wel aan dan die dit wenschen, Zoekt Godt en vrome menschen, Dat is de beste raadt. 