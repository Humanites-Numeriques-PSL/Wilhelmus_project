 Nu zing, op blijde wijzen, Zing, mijn ziel den Heer! Wilt zijn goedheyt prijzen Zijnen naam ter eer'! Juich, ô mijn ziel! noit kwelens moe, Zoo lang gy 't ligt ziet rijzen, Hem uw vaarzen toe! De kleingebroken harten Heeld hy, hoe gewond. Hy geneest mijn smarten, En maakt my gezond. Wat schrik, of vrees my klamp aan boort, Ik durf alle onheil tarten Als ge, ô God! my hoort. God laat hun noit in lijden Die (hoe hier veragt) Zig in hem verblijden: Trots hun haters magt. Maar hoort hun klagten in den nood, En schenkt, in diere tijden, Hun gezegend brood. 'T is God, die blinden de oogen Opent, en verligt: Welkers alvermogen De verslaag'nen rigt. Het ligt der starren zon, en maan, Ziet nedrig en gebogen Zijne grootheyt aan. 'T is God, die weer, en winden Boeit door zijne stem. Die haar kan ontbinden. Alles hoort na hem. 'T is God alleen, die 't alles geeft, Wat hier op aard te vinden Is, of leven heeft. 'T zingt alles hem ter eeren Wat op harp, of luyt Groet den heer der Heeren Daar al 't goede uit spruyt. Zing des, mijn ziel! noit kwelens moe, Wat leed u dreyg te deeren, Gode uw vaarzen toe! 