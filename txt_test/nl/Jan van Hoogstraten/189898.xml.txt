 O Doelwit van myn min! O troost in al myn plagen! Wanneer zal uw vriendin De kroon des hemels dragen? Verkort, verkort myn dagen, En laat my uw bruidzaal in. Hebt ge ô Bruigom my verkoren, Laat de dood my niet versmoren. Laat myn ziel, Laat myn ziel, als 't lyf bezwyk, Verhuizen in uw Ryk. Hier grimt my de afgrond toe. Daar lokken de ydelheden Myn ziel van stryden moe: Staag de oogen na beneden. Elk tragt my te overreden, Als ik uw gebod voldoe. Breek de keten myner zonden, Daar ik leg aan vast gebonden, Sloop den muur, Sloop den muur van vlees en bloed, Die my hier blyven doet. Om u, is al myn wens. Om u zyn myn gebeden. Nu 'k als een bloem verslens, Door 't onweer neergetreden. Buiten u is hier beneden Niet als onrust voor den mens. Laat myn ziel niet langer hopen. Zie, zy tragt u in te loopen. Ach! ik sterf, Ach ik sterf! maakt gy geen end, Van al deze aardse ellend. Myn God, myn eenig Een! Vergever van myn zonden, 'K ontsla u niet, ô neen. Voor dat ik, reyn bevonden, Word door uw Liefde ontbonden Van dit lastig vlees en been. Laat de dood dit lyf weg slepen. 'K heb, in u, myn heyl gegrepen. Wat hier ryst, Wat hier ryst of stort ter neer. Ik leef, en sterf den Heer'. 