 Eenzaam kluisje, Vreedzaam huisje, Stil, en lustig in het woud, Wat ontduik je menig kruisje, Daar zig 't hof me bezig houd. Gy voed geen verdriet, Daar het beekje vlied, Dat langs uw grazige akkers schiet. Laat het ruissen, Laat het bruissen, Op den woesten Oceaan: Laat de pragt haar goed vertuissen, Of een vrek na schatten staan, Wie het reyzen lust, Naar een rijker kust, Uw leven geeft de zoetste rust. Laat het woelen, En krioelen, Aan het hof vol weelde en pragt, Die het landvermaak kan voelen, Van gemoed, gerust, en zagt, En daar onverdrukt Het gezaaide plukt, Dien is het alles wel gelukt. Vry van wroegen, In genoegen, Zoo te leven na zijn wens, En zig na zijn staat te voegen, Is het zaligst voor den mens. Wie zig, daar hy bouwt, Dus te vreden hout, Leeft als een Koning in het woud. 