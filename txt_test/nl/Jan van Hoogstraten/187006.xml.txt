 Neen, neen, gy zoekt geen middelaar te vinden, Dan Christus, om den Vader maar alleen. Dan Christus zelf, die 't alles kan ontbinden, Wat vast geboeit aan zonde is, hier beneen. Die is de weg, de waarheit, en het leven. Door hem, alleen, ô zalige Augustijn! Word onze ziel ten Hemel opgeheven. Hy is alleen der kranken Medicyn. Geen heiligen, geen Eng'len, min gewijden Vermogen dit by God, die 't al gebied: Hoe zeer de kerk op haar gezag blijft strijden. Wat hier van daan verhuist is, kent ons niet, Geen Jakob hoort om hoog ons, als wy bidden, Nog Moses zelf in 's Hemels opperzaal. De Godheit stelt geen voorspraak in het midden Dan Jesus den geneesheer onzer kwael. Dan Jesus, die 't hier alles heeft ontbonden: Dan Jesus, den Verwinnaar van de dood: Wiens dierbaar bloed de schult van onze zonden Betaalt heeft in het uiterste onzer nood. Gy hebt te regt alleen Hem willen zoeken ô Zalige Verwinnaar Augustijn! Bond zig de kerk van Rome aan 't pit dier boeken Wat zou ze vry van vlek, en misstal zijn. Daar zy nu digt omringt aan alle zyen Van Godsdienstschijn, en bygeloovigheen Een werktuyg word van secte en ketteryen By 't Pauslijk hooft, nog kerkgezag geleen. Dat lighaam reeds bevlekt in al zijn leden Walgt aan het oog der vrome zielenschaar, Wekt scheuring, twist, en booze oneenigheden En stelt de kerk in velerley gevaar. Geloovigen volgt dus u zelf in 't midden Te stellen van den Vader, en den Zoon: Zoo geve u God, bewogen door uw bidden, Zijn eewig heil, en aller Englen kroon. 