 Gy hebt het beste deel verkoren Eusebia: Die, wars van 's werrelts tooverzang te hooren, Volgt uw Schepper na. Om wien, gy, van 't gewoel geweken; 'T geen de werrelt bied, In stilte u zelf beziet, En vry, en onbezweken 'T zielgevaar ontvlied. Zoo zwaar als 't valt, in schaarse jaren, Met overleg De boomvrugt, tot zy rijp is, te bewaren Groejende aen den weg: Zoo moeilijk is 't, het menslijk leven, 'T aards gewoel gewend, Te houden ongeschent, Tot dat het ons begeven Gaat om 't uiterste end. Maar gy, die, om gerust te mijden, Wat aanstoot wekt, De werrelt, en haar lokaas treed ter zijden; Leeft hier onbevlekt: Eusebia want gy, gezeten In uwe eenzaamheen, Hebt niets met haar gemeen; En zy, van u vergeten, Stelt u noyt te onvreen. 