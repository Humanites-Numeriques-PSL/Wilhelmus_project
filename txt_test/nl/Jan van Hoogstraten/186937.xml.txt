 Nu zal geen zugt, of drift voortaan, Om 's werrelts ydlen roem te zingen, My in 't harte dringen, Of de luyt doen slaan. ô Neen; mijn geest van edler vyer Ontsteeken, stelt de snaren van mijn Lier Op aangenamer stof, En zingt des Heeren Lof. Wie, Heer, uw huisvloer mag betreen, Voelt zig van hemelspijz verzaden, En erft uw genaden Door alle eewen heen. Hy schrikt noit, hoe de helhond baft, Wiens ziel zig bind aan uwe liefde vast, En uw genad' altaar Omhelst in doods gevaar. Wel hem, die van uw hand gesterkt Zig op die hulpe mag verlaten, En al 't aardse haten Dat elx onheil werkt. Zulk een (wat hem alhier ontmoet) Leeft, tot uw eer, gerust in tegenspoed, En word, na zijne dood, ô Heer! uw Rijxgenoot. Wie wil dan, om verganklijk goed, Dat nietig is, en van geen waarde, Aan het stof der aarde Binden zijn gemoed? Gods rijk in schoonheit onbepaalt, Word door geen aardse weelde, of schat behaalt. Een ziel gehegt aan d'aard Maakt zig Gods liefde onwaard. 