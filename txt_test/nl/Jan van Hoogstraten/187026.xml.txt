 Wat wil alom dit zegevieren! Hoe klimt de vreugd dus na de lugt. Hoe juichen Brit, en Batavieren. ô Langgewenste krygsgerugt! De magt van Vrankrijk legt verslagen. De Beyervorst is op de vlugt. De zee, en alle kusten wagen Van dit verwonderlijk gerugt. Nu droog de tranen van uw oogen, ô Breede Donauw, edle vloed: Uw Rijksverlosser aangetogen Treed al uw onheil met de voet. Hoogduitse maagden vlegt Laurieren (Uw, overwinnaar houd het veld.) Om 't hooft van Marlboroug te sieren Den onverwinnelijksten Held. Maar gy, op uwe magt te moedig Als of geen magt u dempen kon, ô Trotse vorst zie eens hoe bloedig De glans hier zinkt van uwe zon! Zoo storte uit zyn verheven zetel Verwaande Lucifer ter neer. Zoo valt de hoogmoed, die vermetel Haar eygent meer dan menslijke eer. 