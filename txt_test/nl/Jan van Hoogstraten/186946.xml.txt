 Wat roemt gy op uw pragt, en hoogen staat Groothartigen, wat praalt gy zonder maat Op uw geluk, in dartel banketteeren? De Heer zal al uw weelde in rook verkeeren. De staatzugt, daar men u, door rijzen ziet, Zoo lang gy voert alhier het hoogst gebied, Waar me gy drukt de nedrigen, en vromen, Wil jammerlijk eerlang uw moedwil toomen. Uw moedwil, die zig zoo te buiten gaat, Dat zy den Heer met schrik voor 't voorhooft slaat, Waar door, op aard, de werelooze u vreezen, Zal, tot uw straf, uw eygen vonnis wezen. Gy draagt, geen regt, maar 't onregt in de hand. Verdrukt de deugt, en ondersteunt de schand. Stijft met uw magt, 't verganklijke der aarde. En, wat u vleyt, agt gy het hoogst van waarde. Maar wijl ge elkaar ter heerschappye stemt, De eenvoudigen hun have, en erf ontvremt, En elk een doet uw overlast gevoelen, Raakt eindelijk Gods gramschap aan het woelen, En dreygt (ziet toe) op deze onregte baan Van boven, met den blixem u te slaan. Maar gy, belust uw hoogmoed te zien vleyen, Gaat willens dus uw ondergang bereyen. Want ziet de Heer zal uwen trotsen staat Uw heerlijkheyt veranderen in smaat; En al uw glans, gewoon hier schoon te blinken Vernielen, en in 's Hemels wraak verdrinken. Let, let op 't geen de mond der waarheit leert: ‘Terstond wanneer zy zullen zijn geëert, ‘En hare glans u komt in de oogen schijnen, ‘Zoo zullen zy, gelijk een rook verdwijnen. Een key, met kragt, geslingert naar omhoog, Vliegt in de lugt wel snel uit yders oog, En volgt in steylt' 't gevogelte op zijn veder: Maar valt terstond, door eygen last weer neder. Gelijk gy mé, van 's werrelts pragt gehult, Door dezen last ter neder storten zult Staatzugtigen, zoo dra gy hier verheven, Veel hooger, als 't u past, bestaat te zweven. Wat roemt gy dan op uw geleend sieraad? Wat stoft gy op uw pragt, en hoogen staat. Gewoon, daar mede, elk een den nek tekeeren. De Heer zal al uw weelde in rook verkeeren. 