 De zee met al haar ruime plassen Kan 't vuil van mijne zonden niet, Hoe zeer ik baad, en vrijf, afwassen Ten zy gy 't water zulx gebied. Maar met een drop ô Heer! van uw genade, Een dropje bloeds uit uw doorenekroon. Kom ik de smet van mijne ziel te stade, En wasch haar, hoe bevlekt, zuiver en schoon. Dat is dat eewige vergeven, Gerezen uit den dierbren vloed Van uw, aan 't kruis geoffert leven, Van uw, voor ons gestorte bloed. Wast gy, hier in, het vuyl van onze zonden ô Jesus! tot onze hulpe zoo ree: Zoo worden wy, in 't end, eens reyn bevonden. Ey! gun ons die genade op onze bee. 