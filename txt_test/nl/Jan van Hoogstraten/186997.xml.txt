 Om voorspoed u te smeken, ô mijn Heer! Om voorspoed, die verganklijk is op aarde, Was eene bede al te gering van waarde. Want weelde houd, in ons, de deugd ter neer. Alle aards geluk benevelt onze zinnen Met ydlen damp. 't aandagtige gemoed Dat om u zugt, in zorg, en tegenspoed, Leert, in den druk zig temmen, en verwinnen. Geef des ô Heer! ons slegs dat u behaagt, Op dat het ons gedyen mag ten goede. Wy troosten ons de stramen van uw roede, Die voor ons heyl, ô Vader! zorge draagt. Dat ik uw naam ten prijz alleenig leve, En gy weerhouwt, als wy behoeftig zijn, Dat onze ziel, gedrukt, door zorg, en pijn, Aen wanhoop zig niet moedloos overgeve. Maar dat zy steune alleen op uwe magt En goedheit, die zoo heilrijk, en genadig Ons altijt heeft zoo gunstig, en weldagig Door alle leed, en onheil heen gebragt. Zoo zal mijn ziel, ook zelf in nood u loven, En zingen, waar ons druk, of onheil plaagt, Gelooft zy God, wien ons verdriet behaagt. Zijn wil geschiede, en drijve in alles boven. 