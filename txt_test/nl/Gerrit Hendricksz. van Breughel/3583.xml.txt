 COmt ghy Syrenen al Met u helder gheluyt In het Pegasydes pleyn Daer de Lieffde gaet in treyn Heel crachtich van firtuyt: Hoe wel het Loovren dal Door Boreas verhart In hem selven soo verdort Dattet schier vernieticht wort Den Nimphen tot een smart Door een Christalynich ijs Na des winters coude wijs Wilt voort bringhen // daer Helder singhen // claer V stem niet en crenct Maer een Lietgen schenckt Mijn Lief tot een Nieu Iaer. Apollo sal oock wel Vermaecklijck doen het best Als Pan op Siringes fluyt Accordeeren int gheluyt Met Amphion opt lest Orpheus liefflijck spel De dieren wel vergaert Soo dat door de soete vreucht Menich herte is verheucht Vyt jonstelijcken aert / Liefdes crachten maect becant. Ghelijck alsmen Meya plant Tot t'vervreughen // maer En 'tlangh heughen // naer Dat een Minnaer heeft Dit sijn Lieffgen gheeft Tot eenen Nieuwen Iaer. Vernieut u Liefste soet In een volcomen rust Waer nae menich herte haect Dat door lieffde hittich blaect Al eert gheniet sijn lust O ghy mijn Nimphe vroet Op u rust legher sacht Vyt een vrientlijck vry bestaen Werde door reyn Lieffd' gedaÄ“ Dit Nieu Iaer hier ghebracht Liefste die in Liefden slaept Hier uyt wat genuchten raept Met tbegheeren // swaer Mits t'onberen // haer Die partydich // fijn Gheheel nydich // zijn. Twee Liefgens int Nieu Iaer. Princesse Liefste schoon Mijn waerde ghesellin Overlegghet menichwerf Wat moeyt op des werelts erf Mijn aenbragt dese Min Om u Lieff soet persoon Die deuchdich zijt begaeft Met veel minsaemheden fier En een oversoet manier Waernae mijn herte slaeft Om te winnen int ghemoet Eens de alderliefste soet Dees reyn schoone // caer Recht mijn loone // waer Int volheyrden // trou Soo's aenveyrden // wou My voor een Nieuwe Iaer. 