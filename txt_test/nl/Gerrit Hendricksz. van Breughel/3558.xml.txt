 DEn coelen Mey Staet Lieffelijck voor ooghen In dees Contrey Betreden wort de baen In elck valley De Sonne gaet verhooghen Om tsoet gheschrey De Minnaers buyten gaen Met haer gespelen in Lieffden schoon ontdaen Om therte te vermaken //yet Sy by malcander raken // siet Sulck vreuchde is te laken // niet Want t'mach in Lieffd' bestaen. Menich jong paer Liefflijcken om vercieren Wand'len te gaer Al langs den watercant Sien swemmen daer Viskens inde Rivieren Gaende voorwaer Vriendelijck hant aen hant En openbaren haer Lieffde vol verstant Therte dat zwaer te sorghen // plach Door Lieffd' die lang verborgen // plach Haet ende nyt verworghen // mach Door Lieffde abondant. De weyden staen Heel cierelijck ontloken Met groene blaen T'dor hout becleedet is Der Nimphes paen Staen Lieffelijck vol roken Deur bloemkens saen Die Flora sent ghewis Die gaet verchieren Der Amoureusen dis Daer sy om drucx vergheten // rat Soet Lieffelijcken eten / wat Bacchus schenckt onghemeten // t'nat Der Lieffden soet en fris. Aurora vocht Door shemels dans besproeyen Een soete locht Brengt aen het firmament De jeucht bedocht Sich haestelijck gaet spoeyen Met handen vlocht Veel Cranssen excellent Van Roode Roosen / en bloemkens pertinent Phoebus het Loof voortspruyten // doet In cracht en vol virtuyten // soet Soo dat de jeucht na buyten // vroet Hun daghelijcken went. Prinslijcke reyn Minnaers ende jonckvrouvven Int Nimphes pleyn Vermaeckt u allebey Gaet ter Fonteyn Vyt Lieffdes gloet beschouwen Hoort soo ghemeyn Des Voghels soet gheschrey Want uwe vreuchde / groeyt op dese valey Laet Lieffdes lust ontspringhen // bly Wilt Lieffelijcken singhen // vry Reyn Lieffd' wilt niet bedwinghen // ghy Trou Lieffgens inden Mey. 