 CAmne bruyt met soet gheclanck / Chiert den sanck Om soo mijnen druck te stelpen. O dat yeder Velt-goddin, Door de Min Comt tswaermoedich herte helpen / Sol int Oosten hooch bepaelt / Had doorstraelt Pomones vrucht ende boomen S' ghelijckx dat dertel kint en wichtr / Deed' een schicht Int binnenste vant herte comen Hier door dede Lieffdes eer / Dies te meer Veel soete ghedachten groeyen Tot een eenich Nimphien reyn // Die alleyn Gaet mijn trou faveur verfoeyen Schoonste Nimphe niet versmaet // Noch en haet Hem die uwen troost wil wesen Waert dat ghy niet vluchten voort / Tsoete woort Soud' ons beyden wel ghenesen. Nimphe denckt om tsoet gheschrey / Doen den Mey Ick quam planten u ter eeren / Werckt sulck moeyte en faveur / Nu ghetreur Dat mach my helaes wel deeren Liefste die my doet torment / Acht opt ent Lieffd' can wederlieffde loonen Ist dat ghy blijft myn party / Ick sal dy Als een ontrou Nimphe croonen. Moorderinne van mijn vreucht / Ende Ieucht Therte was tot u ghetoghen Maer int eynde voor u siet // Dat ghy niet Van loos Iagers wort bedroghen. Denckt dan schoone reyn voochdes / Op dees les Die ghy qualijck cont onthouwen Ick sal blijven die ick bin / Vliet Goddin Misschien wie het eerst sal rouwen. Adieu Princesse peynst eerbaer / Oft noyt waer Van vrijagie ghesproken Roemt niet van een herder sleght / Maer doch seght Minne heeft haer been ghebroken. 