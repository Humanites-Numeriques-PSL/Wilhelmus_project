 CVpido maer Venus woorwaer Ghy brengt den vrijers qualen Sulcks men eenpaer Mach mercken claer Doort stieren uwer stralen Soo ghy onsoet Aen my nu doet Met teghenspoet Die ick hier moet verhalen. Waeraen ghy kint Is dit verdint Wat zijn doch de oorsaken Die thert bemint Vliedt als den wint My laetse hittich blaken Seght sonder smaen Reyn edel graen Heb ick misdaen Lieffd' salt weer beter maken. Of ghy subijt Lieff my affsnijt Ick moetet luttel achten Des Minnens strijt Heeft zijnen tijt Door d'oversoet ghedachten Hoe groot party De Liefste sy Noch salse my Int laetst' doen vreucht verpachten. Seer langh gheleen Heb ick ghestreen Met hert / ghemoet en sinnnen Door soete reen Oock wel ghebeen Op hoop van wedrom Minnen Die soo verd' streckt Dat sy verweckt Reyn Lieffd' perfeckt Die troost sal doen ghewinnen. Ick prijsen moet Het Liefgen goet T'gheen chierlijck voor mijn ooghen Hem fray voort doet Deur Lieffdes gloet Na desen wil ick pooghen Om tsoet propoost Des lieven troost Lieff schoon ghebloost V dienaer wilt verhooghen. Onthout dees les Reyne Princes En nemet doch int goede Ghy Lieff matres Zijt mijn Voochdes Sterckt mijnen crancken moede Want nu voortaen Sal ick eel graen V niet affgaen Maer eeren tot den bloede. 