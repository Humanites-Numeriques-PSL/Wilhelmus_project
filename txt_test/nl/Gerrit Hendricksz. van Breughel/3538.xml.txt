 HEt hert met recht beschreyt Tgheen hem is overcomen Om dat door wreedicheyt Ick ben mijn Lieff ontnomen Maer wie dat doet Het is onvroet Tot zijn onvromen. Ick had een eenich Lieff Dien ick bemind int herte Maer Pyrrus als een dieff Wechvoerden my met smerte Doch in dat dal Hy winnen sal Loon voor dees perte. Orestus is mijn heer Int herte uytvercoren Gheen vreuchde nemmermeer Ick connen sal oorboren Soo langh my hier In dit quartier Pirrus comt voren. Princesselijck bedroeft Blijff ick in swerelts zalen Midts ick het snoo gheboeft Op u persoon hoor smalen Tdroeff hert onbly Hoopt dat ghy my Wedrom sult haelen. 