 Venus Minnende Goddin Blust den brant der Minnen Die Cupido na uwen sin My schoot int herte binnen Om een die ick draech Lieffde soet Maer die acht op mijn karmen // siet Acharmen // niet Dat my nu treuren doet. Cupido had ick dit ghedacht Dat ghijt my dus sout loonen Ick had my wel te recht ghewacht V Moeder dienst te toonen Maer lacy neen tis nu te laet Dies blijf ick in doleuren // staen Iae treuren // gaen Moet ick schier desperaet. O Phoebus uwen wagen schoon Met zijn vierighe Stralen Heel hittich brant na out ghewoon Helaes ick cant verhalen Hoe my den brant der Lieffden steeckt Dies moet ick vierich blaken // nu Vreucht staken // schu Soo dat schier therte breeckt. Liefste die my doet torment Het lijden wilt versachten Mijn groote Lieffd' is u bekent Hoewel ghij t niet wilt achten Schoon Liefste licht de sware pijn Comt my met troost beneven // seer V gheven // d'eer Sal ick tot elck termijn. Vaert wel Princes der eerbaerheyt Iuno seer hooch verheven Op u alleen mijn hopen leyt Dat ghy my troost sult gheven Dat ick met u dochter eerbaer Noch leven sal in deuchden // vry Met vreuchden // bly Als een soet Liefflijck paer. 