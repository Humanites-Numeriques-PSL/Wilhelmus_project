 FOrtuna fel Die soo lichtveerdich keert Het vryen snel Is my t'onrecht gheleert Want grooten strijt brengt my een reyn Iongvou In plaets subijt Dat sy my troosten sou. Met reen ick mach Beclaghen d'onplaysier tGheen my doet ach Soo moyen jonghen dier Noyt ooghen droef Beschouden sulcken leet Meer dan ick hoeff Wert my ghemaeckt ghereet. Het kermen swaer Is 'slichaems voetsel cranck De tranen claer Daer nevens mynen dranck Het suchten wis Dat soo veel pijn verweckt Het decxel is Dat mijn lichaem bedeckt. De angst en sorch Van niet te zijn ontfarmt Is vaste borch Die my in coud' verwarmt Het swaer ghepeys Met bitter smerten doet Verteeren 'tvleys En oock mijn jongher bloet. Ghelijck den snee Versmiltet op het velt Lieffd' vol onvree Alsoo doet dat me smelt Mijn jonghe Ieucht / Die als den roock vergaet. In plaets van vreucht Gheniet ick sulcken quaet Sien ick haer aen Sy d'aensicht omme went En laet my staen In duchtende ellent. Toocht mijn natuer Haer eens te spreken toe tGhesichte stuer Stelt sy / k'en weet niet hoe. Waerom dat ick Verdient heb dees wreetheyt Heb ick wel dick In mijn selfs overleyt. Ick vinde gheen Int minste sulck oorsaeck Waerom alleen Sy met my steeckt den draeck. O harde hert Denckt dat ghy zijt een mensch t Sal u oock smart Doen / so ick dan verstensch In Liefde groot / Al toocht ghy u wat schu Sterff ick den doot De schult sal blyven u. Tijdt ist dan noch Dat ghy by tijts bedenckt Eer dat ghy doch Mijn jonghe sinnen crenckt Al t'onversaecht Waer dit aen my ghetoont Van sulcken maecht Soo bitterlijck gheloont Eens nedersiet Met d'ooghen der ghenaed' En liefde biet Want tis noch niet te spaed' Het bloemken groeyt Gunt dat sijn volle was Alst lieflijck bloeyt Comt alles weer te pas. Ghewint den prijs Daer veel om wort ghedaen Soo salmen wijs V achten nu voortaen En segghen dan Dees dochter Lieffd' vermeert Aen een Iongman Die haer heeft lang gheeert. Een peerlen Croon Mijn lieffgen dit ghelooft Sal u persoon Ghewinnen op het hooft Een loff ghemeyn Van alle Dochters soet Dat ghy so reyn By my u Dienaer doet. Lieff duysentfout Ghy hier voor loon ontfangt Mits ghy vertrout / Hem die nae u verlangt Wat ghy beleeft Vereert u lieff Minnaer Hy wedergheeft Dat soetelijck eenpaer. Princes bedacht In vreuchden t'alder stont Een goeden nacht Byblijft u lang ghesont / En voor het goet Met vriendelijck bewijs Dat ghy Lieff doet Sal ick u gheven prijs. 