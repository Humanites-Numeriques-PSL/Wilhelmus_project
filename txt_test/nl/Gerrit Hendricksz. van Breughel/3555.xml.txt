 SChoonste der Goddinnen Met u Minnen strael Hebt ghy my van binnen Ghewont teenemael Om een door wien de smerte Inwendich meerdert met veel pijn En het domme herte Schijnt ghetormenteert te zijn. Als een Balsem reyne Rieckt den Adem soet Haer wangskens ghemeyne Bloosen root als bloet Haer Oochskens stralich stralen Binnen door het inghewant Waer deur sonder falen Therte meer inwendich brant. Schoonste Bloem verheven. Weest doch niet verstoort Waerom wilt niet gheven Ghy een troostlijck woort Denckt / sy die ons haten Dattet boose tonghen // zijn Die doort valslijck praten Ons doen d'onbedwonghen // pijn. Wiltse doch niet achten Gheeftse gheen ghelooff Stelts uyt u ghedachten Hout u hoorent dooff Want tgheen datse wercken Is niet dan partijdicheyt Dies sy soo verstercken Tusschen Lieffgens nijdicheyt. Edel reyn Princesse Siet het lijden aen Dat ghy o voochdesse My hebt aenghedaen Doch in u vermoghen Staet dat te versoeten // weer Wilt in mededooghen My u lieff ontmoeten // teer. 