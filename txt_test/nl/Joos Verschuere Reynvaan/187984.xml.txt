 Welk een rouwkreet doet zich hooren, In dit eertijds Vreugd-gebouw? Ach! wat leed is ons beschooren, En drukt ons dus diep in rouw? 'k Hoor geklag aan alle zijden, Zugten, schreiën, rouw misbaar: Zilte traanen, bitter lijden, Worde ik overal gewaar. 't Is om onzen waarden Broeder, Die de dood scheurd van ons af: In Hem missen we een Behoeder; Met Hem daald onz' hoop in 't graf. Hij was 't leven van ons leven: 't Zout der ed'le Metz'laarij. Hij heeft ons, ô smart begeeven: Treurd mijn Broeders, treurd dan vrij. Ach! wij zien Hem nimmer weder! Eeuwig is Hij ons ontvloôn! Hij beminde ons allen teder: Welk een slag voor ons, ô Goôn! Staakt, ai staakt uw Vreugde-zangen! Wisseld die met rouwgeklag! Doe het treurkleed u omhangen! Weent op deeze jammer-dag. Dan, waar voert het leed ons heenen, En doed in deez' Broedrenrij, Storten traanen, zuchten, weenen, Maaken droevig rouwgeschrei? Droog, ai droog uw zilte traanen, Van uw oog en wangen af! Vrees niet even als Profaanen, Voor de dood en somber graf. Neen! Hem wagt een beter leven, Door een Hooger Hand bereid: Hij is als een Ster verheven, In de zaalige eeuwigheid. Daar, daar blinkt Hij in den hoogen, Om zijn Deugd in vollen glans: En met onze smart bewogen, Troost Hij ons van d'Hemeltrans. Staaken wij onz' droeve klagten! Streeven wij van verr' Hem na! 't Zelfde Loon blijfd op ons wagten: 't Zal ons volgen vroeg of spa. 't Is het Loon der Metzelaaren; De Opperbouwheer voor hun pleit: Hij wil zich voor ons verklaaren, Om ons ed'le bezigheid. Hij schenkt ons ten blijk van vrede, Schoonheid, Wijsheid, volle Kracht, En verhoort altijd de bede, Die van ons wordt voordgebragt. Wil dan de Opperbouwheer looven. Met een hart vol dankbaarheid: Zwaait Hem 't Driemaal-drie na boven, Voor de vreugde ons toebereid. 