 Waarde Broeders, kunstgenooten, Thans vergaderd bij elkaâr, Helpt met mij den roem vergrooten, Van deez' grooten metzelaar. d' Ouden Meester dierbaar te achten, Strekk' ten blijk van dankbaarheid, Hij leerde ons naar wijsheid tragten; Heeft ons tot de Deugd geleid. Hij gedroeg zich in zijn wandel, Altijd need'rig en opregt; Wijsheid was in zijnen handel, Trouw en Deugd was zaamgehegt. Door u is het dat wij groeijen, Tot het toppunt dezer kunst; Gij deedt tot dus verr' haar bloeijen; Schonkt ons altijd uwe gunst. Gij, ô, wellust van ons leven! 't Zout der ed'le Metz'larij; Wil ons nimmermeer begeeven, Zij, en blijve ons altijd bij. Wijsheid moet nooit van u wijken! Zo leefd ge in gewenschten staat, Sterkte doe zich aan u blijken! Schoonheid zij u tot cieraad. 