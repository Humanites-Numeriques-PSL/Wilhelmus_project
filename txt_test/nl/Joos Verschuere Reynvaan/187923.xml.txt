 Komt Broeders! zingen wij 's Lands Vaderen ter eere! Dat zij met wijs beleid bestuuren 't roer van Staat! Dit strekke tot ons heil, terwijl 't hun roem vermeere; Dat elk van hun ons zij en blijve een Toeverlaat! Cij helpt de Staatshulk door voorzigtigheid bestuuren; Door u is 't dat Merkuur, 't Goud in de Schatkist draagt; Uw zorg poogt d' Ambagtsman tot ijver aan te vuuren, Terwijl gij Weeuw en Wees door uwen bijstand schraagt. Gij doet door uw beleid, de Koopvaardij steeds groeijen, Ten nut van ieder een, waardoor ge ons hart verblijdt; De rijke Zeevaart doet ge ook weelig bij ons bloeijen, Zoo verr' zich 't geurig Oost van goudrijk Westen scheidt. De milde voorspoed blijve u duurzaam wedervaaren; En de Opperbouwheer zij met u in uw Bestuur. Hij hoede ons Vaderland voor rampspoed en gevaaren: Het worde door zijn hand beveiligd op den duur. Dat leed noch ongeval u immer mogen krenken! Dat u de Wijsheid steeds door haaren geest besproei'! De Sterkte en Schoonheid u in ruime maat beschenken! - Het gaa u altijd wel, het zij het ebbe of vloei! - 