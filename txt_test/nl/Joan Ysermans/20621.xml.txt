 LEstmael hadden Lethys stroomen My ghevelt, Oock heeft my den Godt der droomen Doen ghequelt My docht dat my Iuno sant Daer ick Mars by Venus vant, Die met lusten Haer vast custen, Ende blusten Haren brant. Phoebus diet met sijne ooghen Al doorsiet, Die en cost dit niet ghedooghen, Des hy liet Sijnen troon, en vvees Vulcan' Waer sy moeder nackt ontdaen T'samen laghen, Dies den traghen, Doort mishaghen Wert bestaen. Als hier Mulciber op letten Moest hy sien. Dat hem Mars vast horens setten Bouen dien En vvas hy niet vvel te vre Op d'oncuysche CytherÃ«, Sijn seer bouvve Snoode vrouvve, Om d'ontrouvve, Die s'hem de. Hy is naer sijn smis ghetreden, En beghonst, Een doorluchtich net te smeden Door sijn const, D'vvelck hy met behendicheyt Ouer t'Bedde heeft ghespreyt, De Goden quamen Al te samen, Hun beschamen, Op het feyt. Maer al vvast dat sy'r me schoren Haren sodt, VVie en soud'om sulcken voeren Niet bespodt VVillen vvesen? hier oft el? En niet achten op t'ghe-quel? Oft gheschieden VVie soud' vlieden Van u lieden Sulcken spel? 