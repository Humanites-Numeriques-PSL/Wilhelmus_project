 DRoef den stier-man is Als den wint/ de baren/ En de duysternis/ Hem gheheel beswaren: Om sijn rijcke waren/ Naer het langh gheslaeff/ Wenscht soo dick/Godt gaeff/ Dat ick eens mocht varen In behonden haeff. Bruydegom Lofbaer Vreuchdich wilt vervromen/ Die voor gheen ghevaer Meer en hoeft te schromen Ghy hebt in-ghenomen/ Naer veel baren wust/ Dese hav' / u rust/ Waer in ghy vol-comen Vint ws hertsen lust. ,,Weerde Bruyt wilt nu/ ,,Twist / en nijt verdrijven/ ,,Een laet doch by u ,,Liefde eeuwich blijven/ ,,Soo sal 't saet beclijven/ ,,Dat ghy sult ontfaen/ ,,En als wel ghedaen ,,Tacken van Olhijen/ ,,Om u tafel staen. Maeghden weest verblijt t' Is des tijts ghebieden t' Schijnt ghy droevich sijt? Wat mach dit bedieden? Laet de droefheyt vlieden/ Singht eens op de Luyt/ Eer dees feest is uyt Mach hier van u lieden Weer een sijn de Bruyt. Wel gheluckich paer Godt die wil u gheven/ Dat ghy menich Iaer t' Saem vernoecht moecht leven En dat hier mach sweven/ Eeuwich door de faem/ V lie beyder naem Als ghy sijt verheven Inden Hemel t'saem. 