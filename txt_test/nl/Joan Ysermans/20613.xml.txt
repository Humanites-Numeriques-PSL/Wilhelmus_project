 ,,T'Vreuchdich verblijden ,,Volghet naer ,,Het droeuich lijden, T'blijckt hier claer Aen dese dinghen, Dus vvilt nu singhen, En vrolijck springhen Al te gaer Een schamel schaep-herdersse Ons Grisella fris Een moghende Princersse Nu ghevvorden is. Sy heeft ghenoten Groote loon, Den Prins ghestoten Vanden troon, Sy is verheuen, En daer beneuen Is haer ghegheuen Sijn rijck en croon Wel hem die sijn natuere Soo bedvvinghen can Dat hy het soet naer t'suere Eens mach smaken dan. Hy onuerduldich Had vercracht Haer, en onschuldich Om-ghebracht Die sy besiende, En seer beminde, Midts hy haer dinde Dach, en nacht Maer hare lijdsaem-heden Vroken, Tyters bloet Door deucht heeft sy vertreden. s'Princen hooghen moet. Wel aen dan schoone Maeghden teer ,,Bevvaert u croone ,,Dats' u eer, ,,Die in gheen stonden ,,Wilt dit door-gronden â€˜Wort vveer gheuonden ,,Immermeer. ,,Deucht can den mensch groot maken ,,Dies vveer-staet het quaet Op dat ghy moeght gheraken Dus tot hooghen staet. 