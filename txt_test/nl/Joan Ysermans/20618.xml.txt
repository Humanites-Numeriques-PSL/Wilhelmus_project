 HAest u op maghet t'is meer dan tijt/ Volbrenght nu t'ghene daer Ghy dickmaels om ghebeden sijt/ Van u lief/en dienaer/ Die swaer//pijn lijt/en smerte In't herte//met veel verdriet/ Sijn leven//te gheven Acht t'ieven//als niet/ Jonck-vrouwe//sijn trouwe/ En rouwe// aensiet. Ghelijck den gulden daghe-raet/ Als hy uyt Tethys schoot/ Schoon/ende lieffelijck op gaet Blosende roosen-root/ Die t'groot// aerdtrijck gheeft claerte Schoon maerte//soo is het met dijn O deuchdich//seer jeuchdich/ En vreudich//aenschijn/ V wesen// can desen Ghenesen//sijn pijn. Aerdich maecksel Goddinnelijck Coralen rooden mont/ Met we ooghskens minnelijck Ghy iders / hert door-wont En jont//elck vreught naer wensche/ Elck mensche//prijst bequaem V reden//vol vreden En seden//minsaem/ Noch meere//u eere En teere//lichaem. En slacht Anxaretha niet Die schoon/maer moedich was Sy brocht Iphis tot sulck verdriet Dat hem de doot ghenas: Maer ras//heeft sy loon creghen Beweghen//laet u sijn clacht/ Door smerte // t'vals herte/ Dees perte//bedacht/ Ick meene// t'was eene Van steene//niet sacht. Als een verhidt/wilt Herte snaeckt Dorstich / naer een fonteyn/ Alsoo oock uwen minnaer haeckt Naer u Princers alleyn/ Die reyn//liefde u draghet/ Schoon Maghet maeckt t'eenighen keer Dat sijne//swaer pijne/ Verdwijne//doch eer D'alende//ten ende Hem schende//noch meer. 