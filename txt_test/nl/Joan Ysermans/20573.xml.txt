 ,,HOe gheluckich is den Echt ,,Die den mensch tot als leert voeghen ,,Daer de liefde is op-recht ,,Want daer is rust, en vernoeghen, ,,Maer de nijt, ,,Tvvist, en strijt ,,Doet altijt ,,De herten vroeghen. Lof staet, die in een lichaem Weckt tvvee sielen door Godts crachten, Die onsterf'lijck maeckt den naem Van gheslachte, tot gheslachten, Daer door min Ver-eent in Hert, en sin, Wil, en ghedachten. Wel u dan, die desen staet VVt oprechte liefd' aenvaerde, Naer Godts vville, vvoort, en raet, Wast nu, en vermeert de aerde: ,,Baert vry vreucht ,,In u jeucht, ,,Maer hout deucht ,,Altijt in vvaerde. ,,Laet de liefd' van u niet gaen, ,,Soo salt saet van u beclijuen, ,,En ront om u tafel staen, ,,Ghelijck tacken van Olijuen ,,Tvvee-dracht quaet, ,,Tvvist, en haet, Wilt hoet gaet, Altijt verdrijven. Dat u namen vvijt verspreyt Blijuen om der aerden svveuen, Oock gheluck, en salicheyt Wil u Godt almachtich gheuen Die hier naer Salich paer V te gaer, Ion' d'eeuvvich leven. 