 WEest nu verheucht Ter wijl ghy meucht/ Den tijt die sal noch comen Dat onse jeucht Vol soete vreucht Sal worden wech ghenomen. Vreucht ick bedrijf Met siel/en lijf Om u lief vol ghenuchten/ Al mach mijn wijf Vol boos ghekijf Nu t'huys vast sitten suchten. Maeckt vry goet cier Drinckt wijn/ en bier Al tuyten bey u ooren/ Ghy en sult hier T'ghekijf / t'ghetier/ Van u quaet wijf niet hooren. Haer woorden straf Sijn als een graf Der vroelijckheyt/vol-vrede Vreucht ick hier schaf/ Maer stootse af Als wt u huys ick trede. T'is hier tout joer Mon cuer, mamoer Iet cluchtichs wt te rechten/ En t'huys is hoer Gaet vaeght u vloer/ En al den dach aen't vechten. 