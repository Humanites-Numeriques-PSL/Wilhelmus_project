 O Maria suyuer Maeght Ghy hebt Godt soo seer behaeght, Die van voor't beghin Voor-sach u groote deucht, vvaer in Onse salicheyt gheleghen vvas) Dat hy schiep hemel, en aerde ras, Om u als Coninghin Te verheffen noch, Weest onse voor-spraeckersse doch By Godt, en uvven soone goet, Daer al, den al, voor buyghen moet. Selsaem Maghet vvonder baer Maghet bleeft ghy voor, en naer Dat ghy hier brocht voort Den Salich-maecker, vvant het vvoort Vleesch ghevvorden is in u, daert al Door ghemaeckt is: die bergh, ende dal Heeft verciert naer t'behoort, Die met Godt vvas een Noch is, en vvesen sal ghemeen Die al den al ghebiet, en heerst, d'Alpha, en d'o, de lest, en d'eerst. Wy laes vvaren slauen snoot Vanden boosen vyant, doot, Sond', en duysternis: Als ghy door deucht, en ootmoet vvis By den Heer, voor ons ghenade creght, Ende hebt den Sone Godts bevveght Dat hy neer comen is In u teer lichaem Om te verlossen ons al t'saem: Die sonde doot, en vyant heeft Vervvonnen, en ons t'leuen gheeft. Ghy die vvaert, en eeuvvich sijt Heylich, en ghebenendijt, Van erf-sonde vry, Ghy sijt des hemels poort daer vvy Door gaen tot t'leuen, vvant ghy het licht Eerst der vverelt brocht, des vvy verplicht V moeten louen bly. Zee-sterre die leyt Ter rechter hau', der salicheyt, Stiert ons schip in behouden ree, Verlost ons van dees trobbel zee. Suyuer hemelsche Princers Sijt doch onse voorsprakers, Bidt voor ons den Heer Dat hy sijn plaghen van ons keer, En seynd' neer den troost, den gheest des vredts, Daer vvy gansch bedroeft, om vvenschen stedts, Tot glori, en eer Van u sterck ghebedt! Thoont uvven soon u borst vvaer met Hy is ghevoet, hy sal Godt snel Versoenen door fijn vvonden vvel. 