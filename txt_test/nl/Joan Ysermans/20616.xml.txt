 ONlanckx ick rustende in't gras, Verscheen my t'hof der Goden, Soo Phoebus met sijn claerheyt vvas Verlichten d'Antypoden: My docht ick vvel lusten Iupijn in't groene sach, Die Antiopa kusten, En in haer ermkens lach, d'Welck Momus clapte Aen Iuno die haer heeft verrast, Die hem ghepast. Op t'feyt betrapte. Iuno vervvoet, heel bloedich gram Riep al de Goden binnen, Saturnus, Iouis vader quam Met Ops en veel Goddinnen: Die sy beghon te claghen D'ontrouvv van haren man, En sprack vvie t'mach mishaghen Ick sal daer scheyden van, Minerua vroedich, Vertrooste haer soo sy best mocht, Want sy hun docht Gheheel mismoedich. Iuno sprack het ghedenckt my vvel Hoe hy met Maia hoerde. Hoe hy als eenen Arent snel. Asteria vvegh-voerde. Europa hy vercrachte, In schijn des vvitten stiers. Egina oock by nachte Inde ghedaent des viers Danaë teghens Mijn hert, en vvil, bedroegh hy fijn, Onder den schijn Des gulden-reghens. Calisto, en Alcmena me, Oock Ceres, en Latona Deole, en Electrie, De schoon Meumosione, Iô en ander vele, Maer ick vroeck my te recht Aen d'onkuysche Semele, Die ick vont al te slecht: Wilt my nu raden Hoe ick 't met dees hoer maken sal, Daer sy-lie al Te saem voor baden. Apollo en Diana bly Mercurius, Vulcanus, Quamen met den Godt Porus by Met Bacchus, en Siluanus, Pan, Faunus, Mars, en Flora Volghden met Iris naer, Oock Themus, en Aurora, En ander veel die daer Vred' helpen maken, Maer int gespodt schiep ick ghenucht, Doch t' groot gherucht De my ontvvaken. 