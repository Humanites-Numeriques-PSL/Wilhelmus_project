 LEstmael soo de gulden Son snel begon Thethys golven op te scheuren, Soo socht ick, maer ick en con Coridon Nievers vinden, noch ghespeuren, Momp'len hoord' ick op dat pas Dat hy vvas Met sijn Nimph inde boschagi, Daer ick my liep berghen ras in het gras, Om te hooren hun vryagi. Ick sach dat dees maeght hem boot Haren schoot, Daer met vreuchden hy in rusten, En haer schoone vvangskens bloot, roosen root Hy naer sijn ghenoeghen kusten. O soete Prickelende min: Min vvaer in Onse jeucht vast vvort versleten, Ghy had dese Herderin Dom van sin Schier de schaemte doen vergeten. Wie het vvas en mel ick niet, Doch sy liet Haer cleyn ronde boorstkens tasten, Maer ter vvijl sy songhen iet, Ist gheschiet Dat Diana haer verrasten. 