 Die hier op het deugden pat, Gaan wil na de Hemels Stad, Moet ter degen, Overwegen, Dat hy veel schimps zal ontfaân, En door druck ten Hemel gaan. ’s Hemels weg is nau en net, En ter zijden oock bezet Met veel smadders, Boose adders, Die de vroomen steecken steeds, Met haar’ tongen doen veel leeds. Zoo lang als de mensch zich stil Met de wereld voegen wil, Haar gelicken, En zig schicken Tot bedrijf van alle quaad, Word hy van haar niet gehaat. Maar zoo haast men zich afscheid, En de aardsche ydelheid Niet wil plegen, Maar zig tegen Hare boosheid zet, en kant, Is men tot een schimp in ‘t land. En een yder een die zal Tegens hem zijn bitt’re gal Steeds uytbraacken, En hem maacken Tot een dole-wit van spot Dat is hier der vroomen lot! Heele vloeden zal dien draack Tegens haar met groot vermaack Dan uytspouwen, Haar benouwen Met veel smaats aan alle kant, Dit ‘s de weg na ‘t Vaderland! Maar ick stoot my daar niet aan, Jesus is my voorgegaan, ‘k Zal hem volgen, Onverbolgen In versmaatheid en verdriet, ‘k Agt des werelds smaatheid niet! Als ick maar voor Jesus ly, ‘t Zy wat smaatheid dat het zy, ‘k Ben ‘t gewogen, Te gedogen, ‘t Zy dan goed of quaad gerucht, Ick ben daar voor niet beducht! Maar ick houd’ het voor een eer, Dat ick hier voor mijnen Heer Alle quaadheid, Vuyle smaatheid, Lijden mag, ick acht dien hoon Als een peerl aan mijne kroon! En het baart in my veel vreugt, Zoo wanneer my om de deugt Die serpenten, Instrumenten Van de Satan toornig zijn, En uytspuwen haar fenijn. Want dat my de wereld haat, En my om het wel-doen smaad, Hier uyt weet ick, En af-meet ick Dat de Geest der heerlickheid Op my rust in eeuwigheid. Zalig is die mensch voorwaar! Die veel smaatheits voor en naar Komt te lijden, Met verblijden, Een uytvaagsel is geacht, Als men maar de deught betracht. Al die smaatheid die men lijd, Is maar voor een korten tijd! ‘t Is een blickje, Maar een snickje By die eeuw’ge heerlickheid Die ons God heeft toebereid. 