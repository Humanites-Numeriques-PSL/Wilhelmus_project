 Hoe komt het dat gy Heer U eygen volck zoo zeer Benaut met droeve plagen? En geeft zodan’ge slagen Die treffen tot in ‘t hert! En toevoegt smert op smert, Zoo dat’er kreuck op kreuck, Zeer droevig breuck op breuck Steeds uytgeroepen wert? Zeg Heer! hoe kan dat gaan? Ons! ons soo hart te slaan! Die naa u naam genoemt zijn, En wijd en zijd beroemt zijn, Dat wy de ware leer Uws Woords genieten Heer? Zeg! hoe kan dat bestaan, Dat wy te gronden gaan, Met uw’s Naams prijs en eer? Vraagt gy waarom dat ick U plaag dus smertelijck, En droevig kom te wonden? Het zijn u snoode sonden, Die tergen mijn geduld, Waar mee gy zijt vervuld, Dat het zoo bitter is, De oorzaak is gewis Alleen u zonden schuld. Gy roemt wel met de mond Dat gy zijt in ‘t verbond Met my, maar uyt u wercken, Kan men niets minder mercken Als dat gy mijn volck zijt, Schoon dat gy zulcks belijt, Gemerckt dat gy het quaad Zeer stoutelijck begaat, En ‘t zelve niet en mijd. ’t Is waar dat ick mijn woord Dat hert en ziel door-boord, Wel aan u heb gegeven, Maar ‘t heylig te beleven Is by u niet geweest, In ‘t minste of in ‘t meest, Maar hebt steeds overtreên, Mijn Goddelijcke reên, Zeer stout en onbevreest. En hield met lossigheid, In ongerechtigheid Mijn ziel-heyl’gende waarheid, En haar’ held’re klaarheid Verdonckerd en beklad, Met ‘t zonden-vuyl bespat, Zoo dat zeer tastelijck, Door u doen lasterlijck Mijn waarheid is gesmat. Daarom om dezen blaam d'Onteering van mijn Naam, Rechtveerdelijck te weeren, En van my af te keeren, Kond’ ick my langer niet Onthouden, maar ey ziet Mijn grimmigheid ontstack, Die als een vier uytbrack Dat zig niet keeren liet. ’k Was des ontfermens moe, Daarom nam ick de roe, En toonde mijn mis-hagen, Met u zeer hert te plagen, En zeyd’ ziet daar ‘s de vrucht Der zond, daar g’ onbedugt My steeds hebt meed’ getergt, En tot dees wraack gevergt, Daar onder gy nu zucht. En zoo gy nu voortaan, Denckt langer voort te gaan In zonden en godloosheid, Volhardet in u boosheid, Zoo zal ick van nu aan U nog veel herder slaan, Tot dat gy eindelijck Oock wel eens ganschelijck Mogtet te gronde gaan. Ach Heer! ‘k beken dat gy Genadiglijck met my Handelt, gy zijt rechtveerdig, Ach ick ben vry meer weerdig! Gy straft niet na de maat, Of veelheid van ons quaat, Maar mogt veel herder slaan, En laat veel overgaan, Tot onzer nut en baat. ’t Is waar Heer! dat ons Land Is vol aan alle kand, Gepropt met snoode zonders, ‘t Is vreemt, en vry wat wonders, Dat wy niet gansch verteerd, Als Sodom omgekeerd, Geheel vernietigt zijn, Het is alleenig dijn Genaâ, wy waren ‘t weert. Derhalven indien gy Naa dezen woudet my Met hard’re roe’n kastijden, Nog heftiger bestrijden, Mijn ziel zal stille zijn, ‘k Zal stom zijn in die pijn, En trachten dat ick niet In ‘t lijdende verdriet Ongeduldig en schijn. En ick zal van nu voort Veel liever zoo ‘t behoort, My aan mijn zonden wreecken, En doden mijn gebreecken, De stoockers van die twist, Die God zoo aangehist En hebben op-gereid, Dat zal in eeuwigheid Met mijn niet zijn beslist. Maar ick zal met demoet, U vallen Heer te voet; Met klagen en met weenen, Met zuchten en met steenen, Met schuld-bekentenis, Zoecken vergiffenis, In ‘s Heeren Jesu bloed, Die ‘t alles weer verzoet, En ons’ verzoening is. Wie weet het of gy Heer, Wiens ingewand zoo teer, Barmhertig, en medogend, Wiens hand dat is almogend, Gy moght u over ‘t land Ontfermen? en u hand Stil houden van het slaan, Uw’ toorn moght overgaan, Die als een vier ontbrand. Hoort Neder-land, zoo gy U nog keert tot my, Met vasten en met treuren, Uw’ herte te verscheuren, En uwe zonden haat, Oprechtelijck verlaat, Tot mijnen dienst begeeft! Godzaliglijcken leeft, En zulcks toont met’ er daat. Dan zal ‘k mijn slaande hand Die tegens u gekant Was, weder van u wenden, En weeren uw’ elenden; Mijn toorn zal zijn geblust, Mijn grimmigheid gezust, Uw’ plagen tot een end, Want als ‘k die tot u send Ick doe dat niet met lust. En zal des plagens moe, Aanstonds dan oock de roe In ‘t vier der liefd verbranden, U dragen op mijn handen, U redden voor den val, U zeg’nen over al, Zoo dat u quaad in goed, U bitter zelfs in zoet Verandert worden zal. Ziet hier stel ick my Heer! Voor u oprecht’lijck neer, Om in ‘t verbond te treden Met u, ‘k beloof u heden Dat ick van dees’ uer aan, Beducht en wel bera’an, Met ernstig overleg, Mijn zond’ den dienst opzeg, En haar zal tegenstaan. Ick zal naa deze tijd Met meerder zorg en vlijt Op u geboden letten, En yv’rig u wetten Bewaren als voorheen; Ick zal my zelfs in geen Bekende zond hoe zoet! Toegeven, oock hoe goet! Zy voormaals my toescheen. Maar ach! wat gaat my aan? Zeg is het wel gedaan, Dat kreup’len zig verbinden, Te loopen Heer! als hinden? En lamme in u pa’an Beloven voort te gaan? Als ick my zelfs ten go’en Verbinde iets te doen, Ben ick oock wel bera’an? ’k Weet Heere dat ‘k in my Als ‘k in my zelven zy, Ten goede gansch geen macht heb, En zonder u geen kracht heb Te doen wat gy gebied; Maar ick beloof het niet In eygen wil en kracht, ‘k Steun op geen eygen macht, z' Is als ‘t Egyptisch riet. Maar Heer! op u ick leun, Op uwe kracht ick steun, Wilt gy mijn ziel verstercken, Door uwe kracht doen wercken, Dat ‘k machtig in den Heer, Zoo voortaan immermeer Door uwe sterckte sterck, Door u het goede werck, En leef’ tot uwer eer! 