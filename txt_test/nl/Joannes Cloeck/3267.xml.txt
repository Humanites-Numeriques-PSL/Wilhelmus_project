 Zoo haast de Hemels Zon, De waar’ genade Bron, Op aarden was geresen; Kond’ haare helderheid Haar glans en heerlickheid Oock niet verborgen wesen. Maar haren held’ren schijn, En hare stralen zijn Het duyst’re doorgebroocken, En ‘t ziel-verquickend ligt Voor zommiger gezigt Is meer en meer ontlooken. De Herders die in ‘t velt Ter wacht waren gestelt, Verkondigt men dees’ maare; In ‘t midden van de nacht, In ‘t houden van de wacht Koomt men ‘t haart’ openbare. Een Engel haar bene’en Zichtbaarelijck verscheen, Waar door s’ haar zeer ontstelden, Wat zegt hy ziet gy zoo Bevreest, ick ben een boo Die blijde tijding melde. Zijt vrolijck en verheugt, ‘k Verkondig groote vreugt, Die den volcke zal wezen; Laat dan die vrees’ en schrick Uyt u dog ganschelick Verbannen zijn na dezen. Want heden is het dat Jesus in Davids Stad Te Beth’lem is gebooren, Zijt nu ter deser stond Isser geen vrees’, maar grond Van vreugt voor d’ uytverkooren. Daar Jesus in het hert Op nieuws gebooren werd, Daar moet het al vol vreught zijn; Die Christi beeld vertoond, Daar hy in ‘t herte woont, Daar moet het vol geneucht zijn. Zoo haast dees’ blijde maar Verkondigt was aan haar, De Engelen van boven Veelvoudig in ‘t getal, Met vreughden-rijck geschal Te zaam’ den Heere loven. De locht dreunt van ‘t gezanck! Men hoort niet dan geklanck, Zy zijn als uyt-gelaaten; En zien met blyschap aan Haare begeert’ voldaan, Haar’ vreught is zonder maaten! Ach! dat mijn logge ziel Nu mee aan ‘t neuren viel! En ick in tijts moght leeren Dat Hemelsche Musijck! En hier na eeuwighlijck Lof-zingend’ u vereeren! Want u komt prijs en eer! Lof zy den Opper-Heer! En op der aarde vrede; O! God heeft van nu aan Een welgeval voortaan In den mensche beneden. U Heer! wil ick alleen De eer en anders geen, Van mijn zaligheyd geven: Deze verborgentheid, God in ‘t vleesch, zijn menscheid Hebt gy bedacht ten leven. Gy God geworden mensch, Gy aller Heyd’nen wensch Hebt ons den vreed’ verkregen; De viandschap hebt gy Te niet gemaackt, en my Verkregen dezen zegen. Eertijds was ick gehaat En van mijn God versmaat, Nu Jesus is gekoomen Nu ben ick weer bemint, En met mijn God bevrindt, Den haat is weg-genomen. Dit Engelen gezang En duerde niet heel lang Zy broocken af in ‘t looven, De bootschap was gedaan, Zy zijn weer heen gegaan En trocken weer naa booven. De vreugt die God ons geeft Op deze aard, die heeft Geen duer, zy is zeer weeck’lijck, Maar in des ‘s Hemels woon Verandert men geen toon, Daar is zy on-af-breeck’lijck. 