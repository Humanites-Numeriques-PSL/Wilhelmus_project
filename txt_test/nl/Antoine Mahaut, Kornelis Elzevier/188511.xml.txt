 Waer heen myn Ziel! Wat zult, wat zult gy kiezen? Van twee moet gy er een verliezen; Twee zyn er waer uw oog op viel. 'k Min Fillis en Klimeen, Bei vol bekoorlykheen. Gy kunt voor alle bei niet leven. Aen wie zult gy u over geven Kies van die Nimfen een. Zal 't Fillis zyn, Die ik getrou zal minnen? Haer schoon bekoorde myne zinnen. Zy is het om wiens schoon ik kwyn. Maer neen Klimeen verwint. Zy word' door my bemint. Zy heeft door haer bekoorlyke oogen, Myn Zieltje tot haer min bewogen, Des ik me aen haer verbind. Maer is 't gezicht Van Fillis min van krachten? O neen 't is hooger te achten, Dat dan Klimeen voor Fillis zwicht? o Fillis uw gelaet, Klimeen te boven gaet. Maer ach! wyk Fillis uit myn zinnen! Ik wil ...... helaes wie zal ik minnen? o Venus geef my raed. 