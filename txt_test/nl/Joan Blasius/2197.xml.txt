 SAcht mijn Hart, hou noch een weynig stand, Staak uw loop na d'eedle Celestyne, Eer haar Oog, daar Venus fakkel brand, Doet als Was uw vleugelen verdwijne, Wacht u voor haar blonde tuyt, Komt gy in die vlechten Met'er loop te hechten En word gy haar tot een buyt Nimmer raakt gy daar in vryheyd uyt. Ga vry heen en neem op alles acht, Ga besie haar schoonheyd vry ter deegen; Kus haar Mondje, die so vriendlijk lacht; Druk haar Borsjes, die so net beweegen: Groet haar Halsjen als een Swaan, En haar Roose-kaakken, By twee lichte baakken, Maar raak niet haar Lokken aan Of gy raakt daar noyt weer vry van daan. Maar nu gy daar endelijk wilt sijn En niet vreest uw vryheyd te verliese', So versoek en bid mijn Celestyn, Dat sy d'Echt met my haar Minnaar kiese. Of so haar dat dunkt te swaar; Laat sy Vrijster blijven, En mijn afscheyd schrijven, Ik ben wel vernoegt met haar, So sy maar aan my gedachtig waar. 