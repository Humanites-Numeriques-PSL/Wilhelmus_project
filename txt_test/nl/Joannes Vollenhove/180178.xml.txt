 WIe zou met harte en zinnen, O Jesus, u niet meer Dan 's werelts schat beminnen? Waar vint men ooit een' Heer Zo groot, zo ryk van schatten, Zo magtig, wys en eêl, Als hier geen mensch kan vatten, En Englen slechts ten deel? Uw trou heeft nooit bedrogen: Uw wysheit kent geen perk; Uw waarheit feil noch logen; Uw kracht geen kracht zo sterk; Uw heiligheit geen vlekken; Uw schoonheit geen gebrek; Uw grootheit, klaar t' ontdekken, Geen oorsprong noch bestek. Wie melt hierby de liefde, Die u, aan 't kruis gewont, Met speer en spyker griefde? O afgront zonder gront! Uw lyden is daar heerlyk; Vol glans uw doornekroon; Uw armoê zelf begeerlyk; Uw wonden overschoon. En blyftge alleen verzadigt, Vernoegt met zoveel goet? O neen, gy begenadigt Ons met dien overvloet. Uw wysheit, trou en waarheit, En wat uw grootheit vàt, Schenkt door uw licht ons klaarheit; Verrykt ons met uw' schat. Een ziel, die, dus bewogen, U trou bemint, verveelt Geensins uwe alziende ogen, Verheerlykt door uw beelt. Uw gunst dekt haar gebreken, Bewoontze, als uw paleis, En laatze nooit versteken Van 't nutste op haren eisch. Gy zaligt uw beminners, Bemintze, als u gelyk, En kroontze, als overwinners, Met glori in uw ryk. Wie zou met harte en zinnen, O Jesus, u niet meer Dan 's werelts schat beminnen, Zo ryk, zo mildt van eer. 