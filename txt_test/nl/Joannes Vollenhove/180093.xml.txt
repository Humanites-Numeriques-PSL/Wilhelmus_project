 REisgezinden, oost en west Met veel last belust te reizen, Reist godtvruchtig met gepeizen Naar Kalvaar toe: dat 's u best: Naar den Kruisberg, ryk van zegen Onder schriklyk vloekgedruis; Ryk van eer, door smaat verkregen; Ryk van ewig heil door 't kruis. Ydel maalt het kunstpenseel Losse herssenschilderyen. 't Halsrecht mogt hier nooit ontwyen Adams graf, noch bekkeneel. 'k Zie wat Adam heeft geschonnen, Of verbeurt, ja 't hoogste goet, Op den Dootshooftberg herwonnen Door des tweden Adams bloet. 'k Zie de hel, zo fel en sterk Met haar brullende gedrogten, 'k Zie de doot hier afgevochten In haar eigen legerperk. 'k Zie Emmanuel, in 't midden Van een wreedt moortdadig paar, Veel moortdadigen verbidden, Als een vrêbemiddelaar. 'k Zie gezaligt hier ter stê Joden zelfs, die feller kruisten Met hun tong dan 's Heidens vuisten, Door zyn kruisbloet en zyn bê: 'k Zieze welkoom door herboorte, Die met zulk een lasterstem Christus schupten uit de poorte, In zyn niew Jerusalem. Hy verlost, als Moses slang, Hier verhoogt, aan 't hout gehangen, Van 't vergift der helsche slangen; Uit dien poel, zo diep, als bang. Hy, al 't aardtryk door grootdadig, Groot in 't hemelsch hof van prys, Heerscht op Golgotha genadig, Als een heer van 't Paradys. Atlas, Athos, Pyreneen, Alpen, die de wolken trotsen Met hun wit besneewde rotsen, Vinde ik laag hierby en kleen. Geen Hymet, vol honigbyen, Bloeit zo geurig, of zo schoon: 'k Lees hier honiglekkernyen Zelf van Jesus doornekroon. Bazan, Karmel, Sarons kruin, Sion en Morija, heerlyk Door Godts huis, maar och! te deerlyk Neêrgeploft in bloedig puin, Mogen by geen' Kruisberg halen; Daar dees Isak, 't rechte lam, Met zyn kruishout aan komt pralen, Hout, ter heiligste offervlam. Dit 's ook 's bruigoms mirreberg, (Pas, ô bruit, hem na te stappen) Daar zyn dorst met mirresappen Wort gelaaft, en ruim zo erg. Dit 's de wierookberg, vol geuren; Daar de ziel, bykans gestikt In veel drux, en flaaw van treuren, Zich onendig voelt verquikt. 