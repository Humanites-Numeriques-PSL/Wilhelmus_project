 WAt ziet d'Apostel, die by 't kruis In 't moortgedruis Blyft staan met Jesus moeder, Strax haar zoon en hoeder, Tarten 't helsch gespuis? Hy ziet den moort Godts zoon hier overleven, En na zyn doot hem noch een' dootsteek geven. Hy ziet, den kruispaal nader, Hoe ter hartwonde uit, Uit ene bron, te gader Bloet en water spuit. O sterke vloedt van liefde, Die zo diep dien boezem griefde! O stroom van 't paradys, Onendig ryk van prys! De moortspeer eischte een feest hierop, Als Judas strop. Kalvaar had ook geen vaten, Om daarin te laten Bloet- of waterdrop. Joannes houdt dees heilbron best te rade, Een zuiverbron. De Heilant, vol genade, Die voeten wiesch in 't bekken, Wascht veel meer 't gemoet Van dootschult en van vlekken Door zyn' Geest en bloet; Schenkt twee genademerken, Om zyn heilverbont te sterken. Geen purpre regenboog Melt wisser vrede omhoog. Hier geeft Godts hart en ingewant, Vol minnebrant, Zyn hartebloet ten leste Aan de kerk ten beste, Tot een liefdepant. Helt Naman kon met geen Jordaneplassen Het lyf zo schoon, als wy de ziel hier wasschen. Door geen Bethesda vinden Wy ons zo verlicht. Geen Siloa helpt blinden Zo aan zielgezicht. Geen wonderbron, aan 't stromen, Laafde Simson zo volkomen; Geen Horebs vloet zo wel Den dorst van IsraÃ«l. O bruit uit 's tweden Adams zy, Genaak hem bly. Zie deze rots gespleten: Berg u in die reten. Zuig hier, als een by, Veel honigs uit, veel balsems voor uw smarte Om 't misdryf, dat uw' heilant griefde in 't harte. Koomt, schuldige gemoeden: Baadt u in dees borst. Drinkt bloet- en watervloeden, Met onleschbren dorst. Koomt, zuivert hart en handen. Groet met min dees minnepanden. Veel boosheit ziet hierna, Wien zy doorstak, te spa. 