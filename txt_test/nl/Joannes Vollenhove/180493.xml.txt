 WAt eerkroon past, wat glorikrans Versiert een Christens hooft Op aarde alrê, die pracht en glans Van kronegout verdooft! Een hemelsch koning, zo de pen Des hemels melt, is hy; Geboren, en gekoren, en Gezalft ter heerfchappy: Geen vorst, die volken wydt en zydt, Maar die zich zelf regeert; Met grote daden t'aller tydt Door Christus triomfeert. Gansch koninklyk is zyn geslacht, Zyn broeder zelf Godts Zoon: En Godt, zyn vader, schenkt uit kracht Van erfrecht hem de kroon. Geen aardtsche schat vernoegt zyn' eisch, Maar Godt, als 't hoogste goet. De hemel is zyn hofpaleis, Een Englewacht zyn stoet. Zyn maaltyt houdt hy overbly Met Christus vleesch en bloet. Geen feestmuzyk ontbreekt hierby, Vol vreugt in wederspoet. Godts woort en zuivre waarheit strekt Zyn koninklyke Raadt; De Heilant, door geen feil bevlekt, Zyn vorstlyk zielgewaat. Wat schoonheit noemt men by Godts beelt, In hem gezien, 't gelaat, Dat nooit het alziende oog verveelt, Door eew noch tydt vergaat? Zyn wysheit tart de kloeksten, daar De Hoogste wort gevreest. Zyn kracht bezwykt in geen gevaar, Noch storm van 's afgronts geest. Hoe hebtge een' mensch, ô Heer, bezint! Uit welk een' jammerpoel Verheftge een' worm, een menschenkint, Op zulk een' hogen stoel! Och droeg elk Christen, onbemorst Van misdaats smette en smaat, Wel zorg, om braaf zich, als een vorst, Te houden naar zyn' staat! Ging hier onze eerzucht breedt en ruim Staag weiden, nimmermeer Door snoot vergryp, of traag verzuim, Berooft van al deze eer! 