 DE kerk is uit, Godts dierbaar woort Noch door een menschetong gehoort; Dat heilig zaat weêr in Godts akker Met vlyt naar zyn bevel gezaait. Och wiert veel vrucht hiervan gemaait! Droeg elk nu zorg, zo wys als wakker, Dat schynvrucht, die 't aldoorziende oog Geensins bedriegt, geen' mensch bedroog! 't Genadewoort ontbeert zyn vrucht, Waar d'aandacht wech is na 't gerucht, Te los gehoort, te ras vergeten. Dus baat geen zaat, indien het legg' Daar nooit geploegt is, by den weg Slechts heengestrooit, en wechgesmeten; Van graag gevogelte ingeslikt, In luttel tyts heel wechgepikt. Wat helpt het heilwoort, daar 't verheugt Met zyn geluit, indien de vreugt, Vol yvers, van de kerkgenoten Geen' duur in weelde of weêrspoet hou? Zo loont geen akkervrucht den bou, Daar 't zaat, op steengront ras gesproten, Geen' diepen wortel schieten kon, Verdort door 't steken van de zon? Ook komt van Godts genadestem Geen voordeel voor den mensch, zo hem Gewin of wellust sterk bekoren, Of aardtsche zorg benaawt en quelt. Zo groeit geen graangewas op 't velt, Waar scherpe distelstruik en doren 't Gewas verstikt, en d'overhant Te krachtig neemt in 't akkerlant. Een hart, dat vroom is, en bereit In 't horen ter gehoorzaamheit Van 's hemels wil en welbehagen, Door voorspoet niet veraart, noch druk, Wint door 't gehoor zyn aartsgeluk; Kan vrucht, als puik van gront, voldragen, Godts ogen lief, die ewig duurt, En in den hemel blyft geschuurt. 