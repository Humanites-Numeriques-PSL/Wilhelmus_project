 OP, myn ziel, rys op naar boven, Schoon veel zwaar misdryf u drukt. Leg niet heel verongelukt. Schroom niet Jesus te geloven: Blyf van 't heil dus niet berooft, Dat zyn mont zo dier belooft. Gunst noch glori wil hy weigren, Die hierom zyn glorilicht Dekte voor zyn volx gezigt. Durft uw hoop zo hoog niet steigren? Hy, zo laag in druk gedaalt, Biedt u blyschap, nooit bepaalt. Achtge u zyn genade onwaardig? Dees genade, indienze sta Op waardy, is geen gena. Vintge uw misdaân heel boosaardig? Voor misdadigen alleen Quam zich Godt met vleesch bekleên. Zie hem 't heilampt daar bekleden: Hoor zyn stem: wie beeft van schroom? Stort zyn mont niet stroom op stroom Van de hoogste zaligheden; Nooit ontzegt op bede of klagt, Wel geschonken onverwacht? Wie vondt ooit zich straf verstoten? Zelf geen vrou, die, vuil bekladt, Voor zyn voeten schreide een badt. Tollenaars, zyn dischgenoten, Treên met haar op 't hemelspoor Trotse Farisewen voor. Vloekt hy Simon ooit verbolgen, Die zich vloekt, en hem verzweert? Of een' moorder, spa bekeert? Of een' Saulus, in 't vervolgen Van zyn kruiskerk heet en wreet? Neen, zyn gunst is daar gereet. Doolt een schaap, der zielen herder Rust niet, eer 't, met vlyt gezocht, Op zyn' hals wort t' huis gebrogt. Zelf de zoon, die altyt verder Wechliep, draf at, heel verdwaalt, Wort aan 's vaders disch onthaalt. Joden, die met 's Heidens vuisten Vorst Messias zelf aan 't kruis Klonken, zich in 't moortgedruis 't Bloet toevloekten des gekruisten, Drinken door 't geloof het bloet, Dat voor al die bloetschult boet. Zent hy hierop leergezanten Wydt en zydt, de bootschap is Vrede en schultvergiffenis. Zou ik tegens 't heil my kanten Door mistrouwen, dat Godts zoon Elk zo mildt heeft aangeboôn? Schoon ik, Heer, myn misdaân schendig Kenne, en overzwaar myn schult, Groter kenne ik uw gedult. 'k Stel niet endigs by 't onendig: 'k Weeg myn boosheit altemaal By uw goetheit in geen schaal. 