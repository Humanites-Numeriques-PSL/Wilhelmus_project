 O! Hoe soet, en hoe vol vreughden Heere Jesus syn de deughden! Boven melck, en boven wyn; Boven alle soeticheden; Ick segh, alle sotticheden, Die d'er in de werelt syn. Dat de dulle menschen poeffen, En op d'ydel werelt stoeffen; Haer genucht is my verdriet. Dat haer Minnaers triumpheren, Dat haer Dienaers glorieren: Ick en acht de werelt niet. Ick veracht haer listich praetjen, VVant haer visken heeft een graetjen, En haer Roosken eenen dorn, Hare lusten syn vol smerten. O! gerustichyt des herten Ghy dient my voor eenen Horn. Ghy verleendt my suyver welden, Die een ziele mach verbelden: Ghy vervult heel myn gemoet. Ghy doet my dit lieken singen: Maer daer is noch ander dingen, Dat ick ondervinden moet. 