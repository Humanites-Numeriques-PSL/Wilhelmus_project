 O Heilig Heer! myn God en Koning! Laat tog uwe ooren ópen staan, En myn gebéden tot uw' wòning, Door alle wolken héne gaan. Ey! wil de klagten, Die myn ziel u doet, Met all' de kragten, Van een droef gemoed, Niet stooten met de voet. Ik stort myn zugten, myn gebéden, Myn trànen uyt in uwen schoot. Vroeg eer den dag nog d'ooge-léden Ontluikt, voor 't schoone morgen-rood. En all' myn poogen, Strekt daar enkel heên, Dat ik sou mògen Geest en kragt en leên, Tot uwen dienst besteên. Ik wil in 't krieken van den dàge, In alles wat ik slà ter hand, Of wat ik zoek, betragt, bejàge, My voegen naar uws woords verstand, En scherplyk letten, Dat ik tog den zin Van uw' gezetten, Wel mogt vatten, in Al wat ik ooit beginn'. Wyl Gy een God zyt die in 't kwàde Een eeuwig wangenoegen schept, De boosheid haat, met ongenàde Haar werkers ooit bejégend hebt. 't Gemaskerd wézen, Daar Godsdienstigheid, Schynt in te lézen, Schoonze in 't hert niet leid, Word uwe gunst ontzeid. Gy lyd geen valsche leuge-monden, Nog plengers van onschuldig bloed, Nog knévelaars, vol slimme vonden, Heet op haar naastens geld en goed: Die wan-gedrogten, By gestrenger uur, Eens aangevogten Van uws toorens vuur, Die houden stand nog duur. Maar Ik zal, op uw gunst en zégen Gemoedigt, gaan met lust en zin, Ten heil'gen heuvel op gestégen, Uw' koor en tempel uyt en in, Ootmoedig buigen, Als voor 't hooft gebouw' En zoo betuigen, Dat ik my getrouw, Aan uwe wetten houw. Dus ley en houd my op de stràten Van 't heilig regt, dat u behaagt; Betoomdze die zoo doods my háten, En wie 't ook zy, die my belaagt; Dat my geen scháde Door haar list geschiê: Legt my die pàden Open, dat ik zie En t' uwaard héne vliê. Want zoo als 't algemeen ten gronde Bedorven is, bevinde Ikze ook. Haar herte braakt ten kéle en monde, Niet uit als vuur en vlamme en rook Van vloek en laster, Stinkende als een graf, Schoon van albaster, Dat niets van hem af, Als doodze dampen gaf. Haar tonge is listig, en tot vleyen Vol-uitgeleerd en afgerigt; Om wankle zielen te misleyen En af te voeren van haar pligt. Dus geef, O Heere! Dat haar bloed-besluit Ten oorsprong keere: Roep eens overluid, Haar rouwlen voor elk uit. Zy worden van u weg gedréven! Want háre boosheid klimd in top, Die uwen raàd stà'ig wéder-streven, Staan tégens my, haar kòning op: Maar uwe goedheid, Láte een volle vloed Van vreugde en zoetheid, Van genade en spoed, Afdàlen in 't gemoed. Laat uwe dienaars, onbekommerd, Haar in uw' liefde-stroomen baen: En van uw' scháduwe óverlommerd, Met hemel-wagt omsingeld staan; Die vast verbeyen, En, in voor-gepeys, Van vreugde reyen, Op de blyde reys Na 't eeuwig Gods-paleis. Want uwe liefde is tog gewóne, 't Regtvaardig záad, dat aan u hing, Het hooft te sieren met de kroone (Of vroeg of laat) van zégening. En dit vetrouwen, Doet, in spyt des lots, Ons op u bouwen, Onverzaagt en trots, Als op een stále rots. 