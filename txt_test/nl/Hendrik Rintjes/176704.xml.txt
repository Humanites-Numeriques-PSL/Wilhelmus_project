 O Godt Vader wy loven u, Om u goetheyt ghepresen, Die ghy soo ghenadelijck nu, Aen ons hebbet bewesen: En ons alhier t’samen ghehoort, Ons te vermanen door u woort, Geeft ons ghenad’ tot desen Opent den mondt van uwen knecht, Geeft hem wijsheyt daer neven, Dat hy u woort mach spreeckien recht, Wat dient ten vromen leven, En nutlijck is tot uwen prijs, Geeft ons hongher nae sulcke spijs, Dat is ons bidden even Geeft ons herten oock verstandt, En verlicht onse ooghen, Dat u woort ons so wort bekandt, Dat wy vroom worden moghen, En leven in gherechtigheyt, Achten op u woort met bescheyt, Ons leven daer nae poghen. U, o Heer, is het Rijck alleyn, En oock de macht te samen, Wy loven u, elck groot en kleyn, En dancken u met namen: En bidden u van herten gront, Wilt by ons zijn tot deser stont, Door Iesum Christum, Amen 