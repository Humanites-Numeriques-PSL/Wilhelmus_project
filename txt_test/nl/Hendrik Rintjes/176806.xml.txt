 Looft den Heer met stemmen bequame, Danckt hem voor sijne goedicheyt, Ghy alle die hier sijt te same, Noemt sijn groote barmherticheyt Laet ons hem al van herten prijsen, Want hy is vriendlijck ende goet, Loven ende stadich eer bewijse, Van herten reyn, lieflijck en soet. Godt toont ons sijn ghenaed’ verheven End’ laet ons sijn woort leeren reyn, Nodicht ons alle tot den leven, Roept ons vriendelijck in ‘t ghemeyn, Dus laet ons van den wegh der zonden Tot hem keeren alle te saem, Hy is seer nbarmhertich bevonden, Laet ons hem loven seer bequaem. Plant sijn woort in u herte binnen, En leeft doch weerdelijck daer nae, Hert-grondelijck wilt hem beminnen, Spreeckt van sijn wet vroegh ende spae, Eert hem altijt uyt al u krachten, Weest in goede wercken vruchtbaer Hebt den Heere in uw ghedachten, Dancket en looft hem allegaer. Des Heeren goetheyt en ghenade, Blijcket in sijne daden al, Hy toont ons altijt vroech ende spade. Sijn groote liefde in dit dal, Prijst hem in alle uwe wercken, U ziele, hert, ende ghemoet, Laet sijnen lof altijt verstercken, Danckt den Heer vriendelijck en goet. 