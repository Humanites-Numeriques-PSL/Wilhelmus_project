 WElsalich zijn te achten, Die God den Heer ontsien; En nae sijn weghen trachten, En dwalen noyt van dien. V handen sullen voeden Dijn huysghesin met vreucht, Sult wesen in voorspoeden, Ghezeghent en verheucht. Dus sal aen alle zijden Als eenen vvijnstock groen, Dijn Huysvrouw dy verblijden, En groote vreucht aendoen. Als planten van Olijven Sult sien wel ghemaniert, Dijn kindren met den vvijve V tafel om verciert. Siet soo wort hy ghezeghent Die nae Gods wetten leeft, Sulck weldaet hem bejeghent, Die hem tot Godt begheeft. Gods hant die sal u gheven VVt Syon menich goet: En sult sien al u leven Ierusalems voorspoet. Ghy sult uyt uwen zade Kints kind'ren mede sien, Iae vreed' en oock ghenade Aen Israel gheschien. 