 NIet isser dat Godt geschapen heeft, Al vvat hy 't leven op aerden geeft, Dat sich niet vergaert, End' tsamen paert, De wijl het leeft. Aensiet de Leeŭ een gryselijck dier, Aensiet de dŭyven seer goedertier. Die sich by een Voeghen int ghemeen, Na haer manier. Dŭs Brŭyd'gom men ŭ prijsen moet, Dat ghy getroŭt hebt een Ioncvroŭ vroet, Cathrina Knijf, Tot ŭ echt Ionckvvijf, In deŭchden goedt. Hoŭdt beyd' in eer den echten staet, Bemindt de vrede, en vliedt het qŭaet Looft Godt den Heer, Gheeft hem de eer, Van dees vveldaet. 