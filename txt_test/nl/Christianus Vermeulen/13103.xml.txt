 Loop, Satan, kunje lopen: Schrickt, siddert, beeft, en vreest; Sinckt naer beneden: Gh'en hebt niet meer te hopen Hoe staeje dus beteest In all' u leden? Siet toe, vuyl dier, De Vrouw' is hier, De Maecht is nu ghebooren Die t'hooft sal verpletten En u kracht beletten Blijft verlooren. Maria minnelijcke, Die Maecht ghebooren zijt, En Maecht sult leven Op Aerd' en Hemelrijcke Weest doch ghebenedijdt Ons nu ghegheven: Daer is noch meer Noch grooter eer Voor u, O Maecht, op hande: Ghy sult noch eens Moeder Sijn, van den hoochsten hoeder Hier te lande. Maria wellekome Teer kind'lijn vol van gratie Van ghenaeden: Gundt ons en alle vrome, Dat wy,in alle Natie Wel beraeden Van joncx af, tot Het grijse lot Met u voortgaen in deuchden: Dat daer naer Godts zeghen Ons beuren mach te deghen In meer vreuchden. 