 Wat is het leven ook! Waar zyn nu onze vrinden? Vergaan gelyk een rook, Die wy niet meer en vinden: Hoe zeer zy ons bevielen, Dat voeld het vlees met pyn: Ach afgestorven zielen! Hoe mag 't nu met uw zyn? Veel beter als het plag, Wy zien uit klaarder oogen In eenen schoonen dag, All' onlust is vervloogen. Hoe zal men 't uw verbeelden? Wy hebben wat ons lust, Wy smelten in de weelden Van eene zoete rust. Gy rust in 't hoogste goed, Maar wy noch hier gevangen In 't aardse vlees en bloed, Wy zuchten uit verlangen, Om u daar eens te vinden In 't schaduwlooze licht, Wy zien hier noch als blinden Met schemerend gezicht. Wy wensten dat gy waard, Daar wy ons nu bevinden, Verheerlykt en verklaard, Veel nader ons beminde: Die ons met zynen bloede Zo dierbaar heeft gekocht, Die ons zo lang behoede, En hier in vrede brogt. 