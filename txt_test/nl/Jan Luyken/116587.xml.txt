 Keer weêr, keer weêr, ô Jezus, myn beminde! Zo lang gy u voor my verschuild Kan ik geen ruste vinde, Zonder uw oogen ben ik zonder licht. Waarom bedekt gy doch u schoon gezicht? 'k Voel nu de vonken van de vreugd niet meer, 't Hert blyft beslooten waar ik wend en keer. Ik kan ach Heer! niet langer weenen, Schoon ik leg geboogen, Met neêrgeslaagen oogen, Op der aarde neêr. Daar ik, door uwen geest geroert, Zo menigmaal voorheenen, Van vreugde plag te weenen, Och myn eenig Heer! Keer weder, ik weet dat gy my mind: Maak my, weêr bly, in u, In jeugd, in deugd, een nieuw Uit God gebooren kind. Sta af, sta af, ô wereld! die ik minde, In al uw' schoonheid, vreugd, en schat Kan ik geen lust meer vinden: Rykdom en weelde weegt my veel te licht, Aanzien en eere spouw ik in 't gezicht: Nu eens de geene, daar al 't schoon afdaald, Heeft met zyn liefde, my het hert doorstraalt: 't Is Jezus, 't uitgedrukte beeld Van 't nooit begreepen wezen, Nooit hooger opgereezen, Nochte nooit gedaald. In hem, ô wereld! dat gy 't wist, Bestaan de waare goeden: In hem, en zynen bloede, ô Gekruiste Heer! 'k Val neder op eenen kouden steen, Uw zweet, uw leet, uw pyn, Uw nood, uw dood, om myn, Verwekt my tot geween. Breng my, ô Heer! voor d'aarde vry te schande, Laat my, om uwe schoonste naam, Aan eenen staak verbrande, Eer ik zouw missen, dat myn ziel verblyd, Uwe genaden, uw gemeenzaamheid: Zonder uw vriendschap ben ik leevend dood: Drenk my met water, spys my schraal met brood, Als ik uw maar in 't hert gevoel, Weet ik myn vreugd geen ende, Waar ik my keer of wende, 'k Vinde groote rust: Maar buiten u, ô God! is 't al Ellendig en verlooren, In armoê moet het smooren, 't Word al uitgeblust. Och Jezus! zo vriendelyk en zoet! Myn heil, myn roem, myn jeugd, Myn troost, myn schat, myn vreugd, Myn rykdom, al myn goed. 