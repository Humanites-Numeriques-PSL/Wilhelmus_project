 Wat gy bemind, dat min ik ook; Ach alderdiepste grond, Fontein en ader! Onnoemelyke kracht, en Vader, Uit wien 't gewas van 't al en al ontlook: Dat Kind des Lichts, van eeuwigheid, Zo schoon gebooren uit uw vuurigheid, Waar in gy schept uw hoogste welbehaagen, Dat is het geen, Daar wy na vraagen, 't Bloempje dat ik meen. Dat Kind, dat schoonste liefden-Kind, Dat u van eeuwigheid in 't licht verklaarde, En uit het noem'loos openbaarde, Waar in gy 't eind van uw begeeren vind; Dat is de Paarel en 't Juweel, Dat wy begeeren tot ons herten-deel: Ach Vader lief, belieft het ons te geeven, Op dat zyn licht, In ons mag leeven, Voor uw Aangezicht. Zyt gy dat eeuwig Baaren niet? Uit wiens verborgentheid dat alle dingen, Als uit haar diepste wortel dringen, Waarom gy ook met recht een Vader hiet: En zyt gy niet zo na als verd, Ook in het middelpunt van 's menschen hert? Ach laat dan ook aldaar uw uitverkooren, Beminden Zoon, Toch zyn gebooren, Als het hoogste schoon. Ach Jezus kostelyk kleinood! Gy zyt de Bruid, of Bruigom, den Beminden; Het lust ons, u in 't hert te vinden, Daar ons begeeren, u, door zuchten, nood. Trek aan, ô levens Vorst, trek aan, Dat alle deuren voor u open gaan; U hoort de plaats, doet al het vreemde wyke; ô Majesteit! Op dat het blyke, Dat gy Koning zyt. 