 Beminde, die de Pelgrims staf, Ter grooter reis hebt aangenomen, En u met moed tot wand'len gaf, Om eens in 't Vaderland te komen. Hoe hebben wy malkaêr ontmoet, Op 't wilde veld van deez woestyne, Gezelschap maakt het wand'len zoet, En doet het eenzaam naar verdwyne. Al is 't 'er dor, 't is 't vrye veld, Wy zyn een bloed'ge slag ontloopen, Daar 't kostelyke halzen geld, Voor geld of goed, niet weêr te koopen. Al gaan wy dan, berg op berg neêr, Al kost het steenen ende zuchten, Den grooten oorzaak sust het weêr: Van waar, en waar na toe, wy vluchten. Was iemant in een schoon paleis, Daar alles zich aanvallig toonde, En wierd het ondertussen wys, Dat hy by goochleryen woonde; Daar 't masker van behaaglykheid, Een valsen Add'ren angel dekte, Hoe keek hy om, na plaats en tyd, Op dat hy 't loos bedrog ontrekte. En was hy dan ter poorten uit, Hoe zouw hy zyne voeten lichte, Belaaden met een grooten buit, Van vryheid, buiten 't vals gezichte. ô Wereld! ziels gevangenis, Krioelig nest van spookeryen, Wiens Opperhoofd die kwaad-aard is, Die door de slange weet te vleyen. Geloofd zy God, het eeuwig goed, Die ons, begaafd met open oogen, En om deed kyken in 't gemoet, Op dat wy uw' bestek ontoogen. Wie gruuwt niet voor een hels gespuis, En haald zyn rug met eizen t'zaame; Zo vlucht een bange jeugd na huis, Op dat zy 's moeders schoot bekwaame. Ach! onzer aller moeder schoot! Fontein, en Wel-bron aller dingen, Al vullend' al, oneindig groot, Tot wien wy met ons zuchten dringen. Beminde, zyn wy noch niet t'huis, Wy zyn de slaaverny ontloopen, Een keten met een yz're kluis, Nu dryven wy op 't zalig hoopen. Roey aan, ô vogeltjes, roey aan! Van onder 't looze net ontheven, De list des loerders vry ontgaan, Om in de open lucht te zweeven. Beminde, zyn wy noch niet daar, Wy zyn op 't spoor om daar te komen. Dies slaat de handen in malkaêr, Van vreugd en blydschap ingenomen. Zie eens van dezen heuvel af, Te rug, van waar wy zyn getreeden, Na 't westen dat men oorlof gaf, En dan na 't oost van eeuw'ge vrede. ô Reisgenooten, weest gemoed, Al schoon wy ons een wyl vermoeijen, Gedenk aan 't onbedenklyk zoet, Daar vreed', en eeuw'ge rust zal bloeijen. Een wand'laar zet al voort, en voort, Al schynt het hem maar pas te lusten, En denkt op 't oogwit daar hy hoord, Dan hoopt hy by zyn vriend te rusten. ô Vriend! ô alderliefste vriend! Die ons zo vriend'lyk tot u noode, En die 't met ons zo hert'lyk miend, En zo veel heil hebt aangeboode. Wy komen op uw' toezeg aan, Door wildernissen, en woestyne, Laat uw' geleide met ons gaan, Op dat all' hinderlaag verdwyne. ô Vriend! ô alderschoonste vriend! Om u bestaan wy dit verlaaten, Van 't land, daar 't volk uw' vyand diend, En uw, ô Koning Jezus, haaten. Dat woordje speeld op onze ziel, En roerd de snaaren van 't beminnen: ô Brood, dat uit den Hemel viel, Tot spys van vrienden en vriendinnen. Beminde, wyl wy over veld Ons t'zaam als Reisgezellen vinde: 't Is heug'lyk dat men wat vertelt Van onze schat, en hoog-beminde. ô Koning Jezus, Majesteit! Het lust ons van u op te haalen, Wyl gy ons groote voorwerp zyt, Oneindig, zonder maat of paalen. Waar is een schoonder aangezicht, Als dat den eeuw'gen dag doet klaaren! Dat 's God, dat vriend'lyk liefde licht, Een eeuwig kind, van 't eeuwig baaren. Des Vaders vuur, dat nooit begon, Heeft onbegin'lyk licht gegeeven, Dat is Gods Zoon, die klaare Zon, Waar in de zaal'gen eeuwig leeven. ô Jezus eeuw'ge dageraad, Van lieflykheid, en balsemingen, Die eeuwig uit den Vader gaat, Wat zal men u ter eere zingen. Wy dorsten na den water-geest, Dat hemels koelen, en verzachten, Die 't eeuwig lichaam is geweest, Van 't geest'lyk werken uwer krachten. Hoe dorst de eeuwige natuur, (Met deze wereld overlaaden, Die groote ziel, dat geest'lyk vuur,) Om zich in deze zee te baaden. ô Zee van helder kristallyn, Oneindig, zonder maat of paalen, Wat zal de geest gelukkig zyn, Die in u adem-tocht zal haalen. ô Koning Jezus, diepste zoet, Bemin'lyk hert in 't eeuwig wezen, Oneindig, eeuwig, hoogste goed, Geloofd, geheiligd, en gepreezen. Gy zyt de Goddelyke spys, Van God den Vader ons gegeeven, De schoonste Boom in 't Paradys, Op dat de geest zouw eeuwig leeven. Gelyk gy ons dan hebt genood, Als op u zelfs, tot Bruilofts-gasten, ô God, ô overheilig Brood! Wat zyt gy waard om aan te tasten. Gespeelen, denk op zulk een goed, Wat dat ons eind'ling zal gebeuren, En zyt getroost, en wel gemoed: Want dat is balsem voor u treuren. Wanneer den jongen wereldling, Ter aardse Bruiloft is gebeden, Verheugd hy zich in 't ydel ding, Al eer hy daar is toegetreeden. Hoe zouden wy ons leeven lang, Ons dan niet onderweeg verblyden, Op 't spoor van zulk een Bruiloftsgang, En ons ter hooger feest bereiden. Dat zal de rechte Bruiloft zyn, De Heil'ge vreugd zal eeuwig duuren, In 't lichten van Gods Zonneschyn, Met alle zaal'ge kreatuuren. ô! Vriendelyke Maatschappy Der menschelyke lievelingen, Vereenigd met der Eng'len rey, Vervult om 't eeuwig lof te zingen: Wie is de Bruidegom en Bruid? De Godheid, en het zielse leven, ô Zaligheid! wie spreekt u uit! Wie zal u lof na waarde geeven? Wat is de paerel schoon en groot, Die wy in onze reis be-ooge, En deze wereld klein en snood, En laag van waarde, by dat hooge. Al wyst men ons dan achter na, Als dwaaze, die geen weelde achten, Wat leit'er aan, dar is geen schaa, Wy weeten wel wat wy betrachten. Zo laat ons maar met goede moed Den vreemden Pelgrims weg betreede, En zoeken God, het hoogste goed, In't Vaderland van vreugd en vrede. Wel aan dan Maatschappy, wel aan, Laat ons vervolgen 't voorgenomen, En hier in pelgrimagie gaan, Tot dat wy aan het einde komen. Wat in 't verschiet benevelt leid, Komt eindeling heel klaar te vooren, Zo ook die zaal'ge eeuwigheid, Daar wy hier onderweeg na spooren. ô Heere Jezus! blyf ons by, Dat wy niet van de weg verdwaalen, U goeden Geest zy ons geley, Tot dat gy ons komt t'huis te haalen. Al zyn wy dan in een woestyn, Wy zyn 't Egiptenland ontkomen: 't Zal eindeling een Kanaan zyn, 't Beloofde land van alle vroomen. 