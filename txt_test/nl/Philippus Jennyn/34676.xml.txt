 DEn tijdt ghestelt liep t'enden, Dat Godt ons soude senden Sijn ongheschapen Soon; Den welcken het gheslachte Van Isra-el verwachte Te sien in Davids throon. Met Ioseph liet hy paeren Een Maghet jongh van jaeren, Op dat sy baeren mocht (Door 's Heylighs Gheest ingheven) Den Schepper van het leven, Soo langhen tijdt versocht. Mariam, sijn beminde, Vondt Ioseph vol van Kinde, En hy en wiste niet, Hoe in sijn liefste Vrauwe (Die hem was soo ghetrauwe) Die saecke was gheschiet. Hy docht, ick sal haer laeten, Waer op stracx Gods Legaeten, Weest Ioseph niet bevreest: Want datter is gheboren, In u Lief wt-verkoren, Is van den Heyl'ghen Gheest. Een Sone sal sy baeren, Die ghy (naer ons verklaeren) Heer Iesus naemen sult: Dat Lamke sonder vlecken, Sal 'sijne waerder trecken Der menschen swaere schult. Hoe moest sich verblijden Sint Ioseph, in die tijden, Doen hy sijn Schepper sagh Wt de verholentheden Van sijn soet Lief als heden Ghekomen voor den dagh. Lof Vader der ghenaden, Die sendt, om ons t'ontladen, Dat Woordt ghebenedijdt. Lof Iesu Davids Soone, Die van een Maghet schoone Voor ons gheboren zijt. 