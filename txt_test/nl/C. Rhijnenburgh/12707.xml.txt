 O mensche! wat ghy doet, Wat datje spreekt, en waarje gaat of staat, Denkt dit in u gemoet, Seght menighmaal tot af-stant van het quaat: Mijn Ziele zijt ghy niet beschroomt? De Tijdt die gaat, de Doodt die koomt. Ghy die soo dertel leeft, Dat ghy u mal en wonder driftigh Vleys, De ruyme toomen geeft, Laat af, en seght eens na een diep gepeys, Mijn Ziele, zijt ghy niet beschroomt? De Tijdt die gaat, de Doodt die koomt. Ghy danssers die soo graagh Ten dansse gaat: maar na des Heeren Kerk Soo bijster loom en traagh Daar heene loopt: ja maak daar van geen werk, Ik vraagh u, Zijt ghy niet beschroomt? De Tijdt die gaat, de Doodt die koomt. Ghy die vast dagh aan dagh Niet anders doet, als op de Iacht te gaan, Wat ik u bidden magh Houdt op, en spreekt u selven dikwils aan, O Ziele! zijt ghy niet beschroomt? De Tijdt die gaat, de Doodt die koomt. Ghy die de meeste tijt Sit in de Wijn, en drinkt u krank en sot, Daar ghy soo besigh zijt, Dat ghy niet denkt aan Godt noch sijn Gebodt: Wel hoe dan, zijt ghy niet beschroomt? De Tijdt die gaat, de Doodt die koomt. Ghy die, om schoonheyt, doet V aangesicht beschild’ren glad’ en net, O Iesabels gebroet! Maar weynigh op u Ziels gestalte let: Ik vraagh u, Zijt ghy niet beschroomt? De Tijdt die gaat, de Doodt die koomt. Ghy die vast loopt en jaaght Om by malkaar te schrapen tijd’lijk goet, En weynigh sorge draaght Voor ’t eeuwigh daar men meest om denkken moet: Ik vraagh u, Zijt ghy niet beschroomt? De Tijdt die gaat, de Doodt die koomt. Ghy onbedachte Ieught Ghy Oude, die na d’aarde bukken gaat, Ghy, wie ghy wesen meught, Die trots en groot u soo veel dunkken laat, O Menschen! zijt ghy niet beschroomt? De Tijdt die gaat, de Doodt die koomt. 