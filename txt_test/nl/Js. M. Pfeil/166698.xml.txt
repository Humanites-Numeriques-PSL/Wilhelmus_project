 Een kusje, o ja! gij weet het wel, 't Behoeft u niet gezeid, Dat ik daar groot belang in stel, En vaak om heb gepleit; 'k Verkreeg, helaas! den ganschen dag, Vijf kusjens in 't geheel, Vijf kusjens maar, wat koel gedrag! Vijf kusjens is niet veel. En woudt gij 't weten, inderdaad, Wat in een kusjen steekt? Och, houden wij geen gekken praat! Gij vraagt het, en - verbleekt, Of wilt gij liever dat ik zwijg? Wel aan! ik ben te vreÃªn, Maar zoo ik nu geen kusjen krijg, - Ha ha! ik krijg er een. Ik Lieve! ik neem hem dankbaar aan 'k Geef ook een kus terug, De dankbaarheid is mijn bestaan En maakt mij wonder vlug; Zij wil, dat ik nog eens herhaal, En nu, - roem mijn gedrag! O! 'k doe het dan nog duizendmaal, Zeg mij maar dat ik mag. 