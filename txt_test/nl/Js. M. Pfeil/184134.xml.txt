 Dat ik, zoo wel als alle meisjens, Een zacht gevoelig hart ontving, Dat ik de reine liefde huldig, Klinkt zeker niemand zonderling; De liefde is 't waar genot des levens, Der menschen hoogste zaligheid, Die haar verbant of durft verachten, Wordt door geen edle geest geleid. 'k Bemin, en onder alle meisjens, Bemint er geene meer opregt, Hem wacht de schoonste levensvreugde, Dien ik mijn hand heb toegezegd; Maar ziet ge uw weetlust niet bekroonen, Wie of mijn uitverkoren zij! Denk dat de meisjens zwijgen kunnen, En neem daarvan de proef aan mij! 