 Geroepen om den kastelein, Zou die geen wijn ons halen! Het schort hem dan wel in zijn brein, Daar wij hem goed betalen. Maar neen, ziet hier, daar is de vrind! Hij vraagt naar ons believen Hij wil, o ja! ons voor de splint, Met alles graag gerieven. Wat soorten, noemt de man al op! Hij heeft een extra kelder, Hoe prent hij alles in zijn kop, Het is er vast niet helder! Doch wat hij opdreun', laten wij, Maar bij Bourdeaux wijn blijven, Hij zal ons toch, gelooft het vrij, Een hooge reek'ning schrijven. Bourdeaux wijn dan! een flesch vier vijf, Wij kunnen 't daar mêe stellen, En willen wij nog meer in 't lijf, Wij hebben slechts te bellen. En ziet, de man loopt blij te moe, De trap af, naar beneden, En komt al wêer naar boven toe, En stelt ons fluks te vreden. Maar die ook nu niet lustig dronk, Zou deeglijk ons bedroeven, De wijn staat hier niet voor den pronk, Wij moeten goed hem proeven. Komt, vrienden! komt, bedient u maar! Geen loopjes te verzinnen! 'k Heb reeds de hand aan 't glaasje klaar, En slok de wijn naar binnen. 