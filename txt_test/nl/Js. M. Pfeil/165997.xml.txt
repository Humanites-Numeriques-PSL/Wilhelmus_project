 De man in huis, ∥ ach! wat hij doet, Die goede brave man, Staat vrouwtje lief de muts niet goed, Hij krijgt zijn deel er van; Zijn liefste spijs, ∥ bekomt hij schaars, Als 't vrouwtje die niet lust, Waar 't anders gaat, het is wat raars, En mij nog onbewust. Dan geeft de man, ∥ geen geld genoeg, Haar beurs is altijd leêg, Als of zij ooit om meerder vroeg, En nooit geen toeslag kreeg. Of wel, zij heeft, ∥ het bijster druk, Gemeenlijk met de wasch, En staat de man nog op zijn stuk, Hoe slegt komt hij te pas! ‘Geen vrouw die goed ∥ haar pligt betracht. Kookt zesderhande pot;’ Dit, mannen! is een taal vol kracht, Vertroost u in uw lot! Maar als de man ∥ eens gasten noodt, Of wordt te gast gevraagd, Dan is het feest, een feest zoo groot! Waar heel de buurt van waagt. Wat anders nooit ∥ op tafel komt, Van vleesch, van wild, van visch, Dat is er nu, men staat verstomd, Van alles wat er is. Als vrouwtje lief ∥ goed schaffen wil, En deugd aan zachtheid paart, De man houdt als een muis zich stil, Zij is hem alles waard. Hij geeft, in huis ∥ haar d' eersten rang, En noemt haar steeds, zijn schat! Maar heeft zij nooten op haar zang, Ach, welk een kwaad is dat! Die vrouw, zij doet ∥ haar man verdriet, Het vreeslijkst ongelijk, Ik ruil haar voor de mijne niet, Al was ze ook nog zoo rijk. Mijn lieve vrouw, ∥ zij weet het goed, Wat mij het beste smaakt, En 'k weet, dat zij zich 't meest voldoet, Als zij haar man vermaakt. Zij rigt mij wel ∥ geen gastmaal aan, Zoo als wij heden zien, Maar hoe het zij, het kan bestaan, Wij zijn slechts burgerliën. Ook ieder dag ∥ zoo aangeregt, Ik verg dat niet van haar, Het is, gelijk het spreekwoord zegt, Eens kermis in het jaar, Het koste dan ∥ een goudstuk meer, Wat is daar aan verbruid? Wie rekent dit eene enkle keer? 't Is feest, en daar mêe uit. 't Is feest zoo als ∥ het huidig feest, Deez' kring gewaagt er van, De gasten zijn verheugd van geest, En prijzen vrouw en man; En vrouw en man ∥ verrukt de dank Die aller hart ontschiet, Zij weigren bij het vreugdgeklank, Der gasten heildronk niet. 