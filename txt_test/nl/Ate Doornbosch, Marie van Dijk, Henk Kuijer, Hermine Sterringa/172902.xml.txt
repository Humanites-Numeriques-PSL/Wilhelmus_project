 Komt gij hier schenders van 't gebod Gij die niet vreest voor de straf van God. Het zal voor groot en klein, Voor die goed christen zijn, Steeds een exempel blijven Wat door couranten en brieven wordt verklaard. 't Was op den dag van Maria Hemelvaart Hoe Gods lankmoedigheid Soms wond're straf bereidt Voor die zijn wet bestrijdt. Enen boer heel goed in het gespan, Het was een woest en boosaardig man, Kwam 's morgens zo hij plecht Bij de slapenden dienstknecht Hem aan zijn bed ontwaken. Hij sprak: Staat op en laat uw slapen staan, Gij moet terstond met mij aan het werken gaan. De knecht sprak: Meester, wis, Hedde gij het vandaag niet mis, Daar 't heden feestdag is? Den dag van Maria Hemelvaart, Te vieren door de roomsen der aard, Op voorschrift des gebods Tot lof der moeder Gods Wilt die niet overtreden. Het is vandaag toch dat die maget rein Door vurig bidden gevierd en geëerd moet zijn. Denk dat God hoort en ziet, 'k Sta onder uw gebied, Maar werken doe ik niet. Waarna den boer boosaardig zei God is 'ne slaper zoals gij Als hij van werken hield Zorgd' ie dat er regen viel Zodat er vruchten groeien Maar nu denkt hij zeker om ons niet; Zo lach ik ook om hem en zijn gebied. De knecht is opgestaan En smart'lijk aangedaan Recht naar de kerk gegaan. Den boer, door gramschap overmand, Nam nu toch zelf het werk ter hand, Rijdt ploegend heen en weer, Doch viel ter aarde neer, In een diepen slaap gezonken. De lieden kwamen uit de kerk nu aan, En zagen daar op het veld twee ossen staan, Werden den meester daar Neerliggende gewaar, In enen slaap zeer zwaar. Men trok den boer ras uit den sloot, Zijn lichaam was zo zwaar als lood. Den slaap bleef hem ook bij Waardoor een ieder zei Dat men den pastoor moest halen, Opdat hij ook den wond'ren slaap aanschouw' En vragen wat men er wel mee doen zou. En toen den priester kwam, Den wond'ren slaap vernam Die zei: Het is Gods gram. Wel drieëntwintig dagen lang Sliep hij met wonderbaren gang. Het volk van wijd en zijd Bleef er gestadig bij En ook veel geestelijken. Maar in september, op den achtsten dag, Ontwaakte hij al met een droef geklag O God gebenedijd Mijn zonden zijn mij ten spijt, Ik ga naar d'eeuwigheid. Nadat hij een ieder zeer bevreesd Aanschouwde gaf hij zijnen geest, En het volk in droef geluid Barst in gebeden uit God wil zijn ziel ontfermen! Zo is zijn lichaam hier gestraft op aard En is zijn armen ziel misschien gespaard, Maar waar hij zich ook wendt Die de kerkgeboden schendt 't Is God toch wel bekend. 