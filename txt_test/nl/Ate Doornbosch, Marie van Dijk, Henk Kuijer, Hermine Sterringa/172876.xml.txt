 't Was op een Witten Donderdagavond Toen Ons Heren aan tafele zat Met zijne discipelen, ora, Zijn avondmaaltjen at. Wie eet er van mijn brodeken En wie drinkt er al van mijne wijn? Toen sprak er die zoete naam Jezus: Wie of mijn verrader zal zijn. Toen sprak er die valse Judas: En o Here dat ben ik niet! Toen sprak er die zoete naam Jezus: Dat woordje geloof ik u niet! Hij sloeg zijn wijngaard open Om te plukken een rozenhoed; Daar kwamen wel zeventien joden, Die vielen God zellef tegemoet. Den allerjongste, Judas, Die stak uit zijne rechterhand: Wij hoeven niet verder te zoeken, Daar komt Onzen Heer Jezus al aan. Zij namen hem, o Heer Jezus, Gevangen, gebonden gelijk een dief, Spuugden hem in zijn gebenedijd aanschijn, Dat moest er Maria aanzien. Ach zoon, zeide zij, en ach zone, En wat heeft er mijn kind toch gedaan? Kom, nagel mij aan een kruisje, En laat toch mijn kindje gaan. Zij nagelden hem aan een kruisje, Met een doornenkroon op zijn hoofd; Van twee en zeventig takken, Van bloede waren zij zo rood. Al in de naam des Vaders, En des Zoons en des Heiligen Geest, O Heer in Uwe handen Beveel ik mijnen geest. 