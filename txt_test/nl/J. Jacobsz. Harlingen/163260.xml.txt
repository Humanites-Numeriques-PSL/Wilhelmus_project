 IEsus hiet Sierach sone, Met sijn grootvaer ghemeen, Merckt int derde hoe schoone, En leerlijck zijn sijn reen, Tot die jonckheyt alleen, In tucht haer op te voeden, En in goede seen, Naken so s'Hemels goeden. Gheeft ghehoor uwen Vader En volcht sijn leere na, Reyn hertich allegader, Ras dattet u wel gae, In ghehoorsaemheyt drae, Die Heere wil den Vader, Tot eere jae, Sijnder kinderen te gader. Des moeders hooch begheeren Oock te houden eyst God, En die den Vader eeren Crijghen na sijn ghebodt, Haer straf der sonden lot, Tot gheender tijt te loone, Eere brengt moeder tot, Roemt dan een schat seer schoone. So wie sijn Vader eeret, In sijn kinderen crijcht vreucht, Dat het dan oock begheeret In sijn ghebedt vol deucht, T wert hem van God o ieucht, Ghy sult te langer leven, Het maeckt de moeder verheucht, En ghy ghehoor wilt gheven. So wie den Heere vreesen, Ceert tot sijn vader eer, Hy sal een dienaer wesen Onder sijn ouders seer, Noemt elck van dien sijn Heer, Kant metter daedt bewijsen, En met verduldicheyt teer, Niet met woorden alleen prijsen. Hier op volcht s'vaders zeghen, Als oft hy huysen bout, En s'moeders fluck wilt weghen, Ruckt sulcx ter neder stout, Hierom toch wel onthoudt Iou Vader niet te bespotten, Eere of schand aenschout, Recht selfs u eyghen lotten. Iou Vader wilt besorghen, Nimmermeer en bedroeft, W spoet avent en morghen, En schickt wat hy behoeft, Niet en vertoeft, Die kintsheyt neemt ten besten, Immers u selven proeft, Gheeft hem die eere ten lesten. Met weldaet te bewijsen, Ons Vader wert ghedacht, En wy sullent goed prijsen, In ons van God ghewracht, Merckt als wy zijn aemacht, Elcx sonde sal verdwijnen Tot Godes cracht, Eert ijs van sonnen schijnen. Propheten en Christus even Roemen hooch dese leer, Ons belovende t'leven, Noyt eenich ghebodt eer, Consenteert dit nu seer. Komt dan ontfangt u loone, En danckt den Heer, Nimmermeer lot so schoone. 