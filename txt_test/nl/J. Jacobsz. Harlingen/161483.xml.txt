 ICk roep tot u O Schepper mijn Wilt my doch nu verhooren Wilt mijnder doch ghenadich zijn Laet my niet zijn verlooren, O Heer u gratie menichfout, Laet my ontfaen want my berout Mijn sonden en mijn misdaedt, Nacht ende dach roep ick tot u om baet. Ick heb berou o Heere Ient, Van alle mijn sonde quade, Mijn brosheyt is u wel bekent, Gheeft my o Heer ghenade, Vwen gheest van boven in my sendt, Die my van alle quaet af wendt, En leert my doch het goet, INacht ende dach daer toe helpt my met spoet. Een lidt te zijn aen u lichaem, Maeckt my daer toe ydoone, Daer ghy het hooft af zijt eersaem, Een ranck uws wijnstocx schoone, Begheer ick oock te zijn vruchtbaer, Dat bid ick u voor end naer, Daer ghy die stamme af zijt, Nacht ende dach my met uwen gheest verblijt. Maeckt my doch weerdich en bequaem Een steen aen uwen Tempel, Ghy den hoecksteen so ick raem, Sonder eenighe vleck oft rempel, Wilt mijn gheloof vermeeren o Heer, Te wandelen uwen wegh oock leer, Al na die rechte stadt, Nacht ende dach soeck ick na desen padt. In sonden ben ick ontfanghen hoort, Wat sal ick doch beginnen, En oock daer in gheboren voort, T'vleysch gaetet quaet beminnen, Mijn gheest o Heer dat wederstaet, Ick roep tot u comt my te baet, Helpt my mijn vleys vertreen, Nacht ende dach begheer ick dat alleen. Weest niet verslaghen leden teer, Ick sal u geven rade, Stelt u teghen het vleys te weer, So staet ghy in ghenade, En soeckt na t'cleyne ghetal met vlijt, T'welck wort van alle man benijdt, Met dien maeckt u ghemeen, Nacht ende dach so blijft by haer alleen. want sy is reyn, Gods bruyt certeyn, En oock sijn uytvercoren, Het zijn Gods kinders en anders geyn, Sy zijn van hem gheboren Wt water en oock gheest en vyer, Recht na Christus aert en manier, Sy zijn hem onderdaen Nacht ende dach doen sy na sijn vermaen. Dit is die heylighe stadt hoort mijn Dat nieuwe Ierusalem schoone Daer gheen onreynicheydt moet in Daerom moet ghy stryden koone Daer buyten zijn honden en toovenaers, Hoereerders, dronckaerts en leughenaers Die altijdt bytende zijn Nacht ende dach teghen dese burghers fijn. Die dit liet eerst heeft ghedicht Hy is alsoo beraden Te wandelen al in het licht Hy bidt Godt om ghenaden: Och vrinden hoort wel dit bediet En wilt hem doch verstooten niet Want hy begheert devijn Nacht ende dach in Gods Gemeente te zijn 