 EEn zoete dwang verheert de zinnen, En dwingt den minnaar tot 'et minnen: Elck set zich willig in gevaar Al 't bitter schijnt hen zoet te smaken. Geen vreugde kan zijn geest vermaken: Want zie, Hy leeft niet zonder haer. Al lijt den minnaar duizend plagen, Hy schept, in 't lyen, zijn behagen, Hy voelt noch rampen, noch verdriet. Zijn liefstens lonckjens doen hem leeven. Hy zal vaak, voor 'er wencken, beeven, En doen al wat zy hem gebied. Hy past op gnorren noch op grimmen: Want wen dat vuur begint te glimmen, Zoo zijn de zorgen zorgeloos. Geen kommer kan zijn wil verzetten. Geen lyen sijn vermaak beletten: Want yder dooren draagt een roos. Maar lijkwel al dat trekkebekken Kan voor geen volle vreugd verstrekken; Vermits hy 't liefste altijt niet heeft. Hy voelt, in weelden, duizend pijnen. Zijn vruchtbre stam zal soo lang quijnen Tot dat sy hem de Trou-kus geeft. Den Dadelboom sal van gelijken Heur telgen met geen vrucht verrijken Zoo lang z' 'er ega missen moet. Z' is schraal, en dor, en byster olik. Maar kust z' 'er lief, soo wortse vrolik, En buigt, aan d'aard, door d'overvloed. 