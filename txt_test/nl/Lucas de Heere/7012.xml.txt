 HEft op dijn hert' doet open d'ooren En ontfanght de gheboden goet Van u Heer' en God en alvooren Op dat ghy die we- tende doet. Ic ben zeyt hi, dijn God almachtich Die u van slauen maecte vry, Ende brocht wt Egypten crachtigh: Hebt gheen vremde Goden voor my. Ghy zult u gheene beelden maken Van yet watmen ooc nommen can, Om t'anbidden tzy in wat zaken, VVant zeer ialours ben ic daer van. Ghy en zult minen Naem' ghepresen Niet nommen in ydelheyt groot: VVant hy zal niet ontsculdigh wesen Die hem ghebruucken zonder nood. Zes daghen zuldy doen u wercken Den zeuensten dagh rust en viert: VVant desen dagh (zoo ghy mooghd mercken) Heeft God zelfs med rusten verciert. VVilt Vader Moeder eere gheuen Dat is die mindt helpt en vernoughd Op dat ghy mooghd hier langhe leuen Op der aerden daer God u voughd. Slaet niet dood in eenigher vauwt Vliedt all' hoeri' en ouerspel. Steelt ooc niet, noch doed gheen ontrauwe. En zijt gheen valsch ghetuughe fel. Ghy en zuld ooc gheensins beghaeren Eens anders wyf, huus, ghoed noch knecht Dienst-maeghd, noch niet dat hem mach daeren VVant dat begaren is onrecht. O Heere zijt ons zoo ghenadigh Dat wy uut dijnder liefde altijt Naer dyne wet leuen ghestadigh T'uwer eeren, en t'elx profijt. 