 ICk gheloof' vast in God den Vader goet Die Schepper is, almachtigh ende vroet Van Hemel, aerde, en al dat wonder werck. Ick ghelooue oock in Iesum Christum sterc, Sijn eenigh Zone onsen Heere, die daer Ontfanghen is van d'heylighen Gheest: maer Gheboren uut de Maeghd Maria reyn. Benautt, ghecruust, onder Pylatus treyn. Die starf de doot, begrauen werd expres. Ne'erdaelde in d'hell', en we'er op ghestaen es Al vander doot den derden dagh warachtigh: Zitt ter recht' hād zijns Vaders God almachtigh: Van daer dat hy wederom commen zal Om t'ordeelen leuende en dooden al. ICk ghelooue in den heilighen Gheest mede Een al ghemeyn' heilighe kerck' Gods stede Daer af Christus thooft is, welck is bevonden Der Heilighē ghemeenschap, daer van zondē Is vergheffenisse, en oock nerghensel. Ick ghelooue oock des vleeschs verrisen snel, En hier naer een eeuwigh leuen en aeruen, Dits mijn ghelooue en daer in wil' ic staruen. 