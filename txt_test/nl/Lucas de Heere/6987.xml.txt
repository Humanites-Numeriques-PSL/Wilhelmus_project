 ZAlt dueren noch langhen termijn Dat ick gheel sal vergheten zijn Van u (ô mijn Heere ghepresen?) Hoe langh' zuldi deckende wesen Voor mi (laes) dijn Godlic anschijn? Hoe langhe zal hem minen gheest Beraeden, ende zijn bevreest? En daeghlicx lijden sdroufheyts banden? Hoe langhe zullen mijn vianden Dogh, ouer my heerschappen meest? Anschaut my med dijn goedbeyt groot, En verhoort my in minen noot: Verlicht mijn ooghen, ô goed' Heere, Op dat ic niet en slape zeere Inden boosen slaep vander doot. Ende op dat, die my d'lijden doed Niet zegh': ick hebb' hem onder voet, Oock vp dat die my persequeren Haer vreught dus niet en dobbeleren Ziende my weer' in ieghenspoet. Maer ick betrau' vast vp u deught In u bistant, mijn hert' verheught, Ende zal God den Heere zinghen Om dat hi my (na mijn verlinghen) Heeft vp gheholpen in mijn ieught. 