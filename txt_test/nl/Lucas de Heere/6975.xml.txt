 WElhē die niet en wādelt in dē raed Van de menschen Goddeloos, ende quaed, Noch en terd ooc vp den wech der zondaren, Die ooc en zitt onder der spotters scharen: Maer diēs lust draegt tot Gods ghebodē naect, VVaer in hy hem dach ende nacht vermaect. Desen zal zijn, als eenen boom plaisant Die gheplantt is ontrent der beken cant, En zijn vruchten voortbrijngt naer de terminen VViens bladeren nemmermeer en verdwinen, Al dat zulck een meinsch' anslaet ende doet Zal ghelucken, en hebben groot voorspoet. Maer zules en zal den boozen niet gheschien VVant hy beschaēt zal voor Gods anschijn vliē, Ghelijckmen ziet t' caf vanden wind wegdriuen: Daerom en zal ooc gheensins staende bliuen De Godloos' in Gods oordeel excellent Noch int ghemeent' der vprechter bekent. 