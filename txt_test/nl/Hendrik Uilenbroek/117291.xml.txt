 Wie is, en zal gelukkig wezen? Wiens ziel bezit dat goedt, ’t Welk herte en gemoedt, Vernoegen kan? ja ook genezen, Van haar gebrek, en quaden, En eeuwiglijk verzaden? ’t Is die met zonden beladen, Gevoelend’ zijn elend, Zich haast tot Iezus wend! En komt ten Troone der genaden, Om daar der zielen schatten. Door ‘t geloof aan te vatten. Aan wien de Heer! zich wil verbinden, En gantslijk overgeeft, Met dat hy is, en heeft, Die zal genaad’, en gunste vinden, By Godt zijn Hemels Vader! Der zielen heils-sprinck-ader. Zijn zonden worden hem vergeven! Verlost zijnd’ van ’t verderf, Wort hy Gods kindt, en erf. Zijn ziel begint in Godt te leven; Hy heeft geen quaat te vrezen, Want Godt! wil met hem wezen. Hy staat met hem in gunst, en vrede, Door Iezus duurbaar bloedt, Dat voor de schuldt voldoet. Gods Geest blijft tot in eeuwigheden In hem; der Englen schaare, Zal hem veilig bewaren. Hoe zaalig! is haar staat bevonden, Die door dien nauwen bandt, Van ’s Heeren sterke handt, Aan Christo eeuwig zijn verbonden, Met al de uitverkooren, Door zijnen Geest herboren? En zijn kindren van eenen Vader! En Moeder! opgevoedt, Van Iezus! Vlees en Bloedt; Dien al uit eene levens-ader Dit innig zielen leven, In Christo wordt gegeven. Hy is haar hooft! en zy de leden, In een Geestlijk lichaam, Geroepen al te zaam; Vereent in geest, tot liefd’, en vrede, Tot een geloof, en leere, Een hoop, een Godt! een Heere. Wel aan mijn ziel! gy moet uw’ scheiden Van ‘s werelts booze Rot, Het welk zich keert van Godt, En volgen die, die haar verleiden, Tot ’t padt van ydelheden, In alle booze zeden. Poogt steeds een metgezel te wezen, Van die Hemels gezindt, Als een gehoorzaem kindt, Wil wandlen in Gods heil’ge vreze; Voegt u tot dezer wegen, Zoo krijgy gy heil en zegen. Laat ons malkandren gaan aanmerken, Tot liefd’ in needrigheit, Tot weldoen zijn bereydt, En d’een, den anderen versterken, Om ’t goede naa te pogen, Met al onz’ ziels vermogen. Dat wy te zamen onze krachten Gaan voegen tot den strijdt, In deze booze tijdt Staan tegen ‘s Zatans list, en machten, Met ‘s werelts booze treken, En eigen ziels gebreken. Zoo d’een of d’ander, raakt aan ‘t wijken, In voor, of tegenspoedt, Die lichtelijk het gemoedt, Op ’t nauwe padt wel doen bezwijken; En eenigzins vertragen. Van ’t goede naa te jagen. Zoo iemant onder veel elenden, Bedroeft, en moedeloos, Ter neer leidt hulpeloos, Laat ons de oogen tot hem wenden, Met teere ingewanden, En hulp-bereide handen. d’Onwetende Gods kennis leeren, Die op een dwaal-weg gaan, Door vriendelijk vermaan Aanporren, dat zy haar bekeeren, De Zwakke droeve herten Vertroosten, in haar smerten. Hoe lieflijk is dit zamen wonen! Als wy in eenigheit, Tot vreed’ en liefd’ bereydt Ons broederschap zoo gaan vertoonen; Als herten zamen kleven, In een Gods-dienstig leven. Als onze gaven andren lichten, Dat onzer tongen-spraak, Steeds uitte van Gods zaak, En dus met onze reed’nen stichten; Ook zelfs met doen, en leven, Een heilig voorbeeldt geven. Dat ons een innig medelijden, Om ’s naasten kruys en smert, Gaa treffen in het hert: En ons verheugen, met den blijden, Ook droevig zijn met eene, Met broeders die der wenen. Dat wy gereedt te hulpe komen, De noodt van ieder een, En goet doen in ’t gemeen, Doch aller meest den rechten vromen; Die zoo zijn plicht wil toonen, Godt! zal ’t hem eeuwig loonen. Dit is gemeenschap! van Gods kindren, Van Christi volk, en lot, In hem vereent met Godt! Dat niemant breekt, noch kan verhindren, Zy (schoon de werelt viele) Zijn steeds een hert, en ziele. Wy bidden Vader van de lichte? Ziet uwe kindren aan, Die in u vreeze gaan, En zoeken steeds uw’ aangezichte; Doet uw’ genaden stromen, En gaven tot haar komen. O Iezus! als in uwen name; Uw’ schaapen zijn by een, Maakt uw’ met haar gemeen, Komt in ‘t gezelschap met haar zamen: Laat op haar neder dalen, Uw’ Geest met zijne stralen. Doet bitt’re nijdt, twist, hovaerdye Zeer verre van ons zijn, Ook alle valsche schijn Bedekte loosheyt, veynseryen, Met ergerlijk mis-noegen Die by geen Christ’nen voegen. Doet uw’ Woordt! rijklijk in ons woonen; Dat de voorzichtigheit, Met yver in ’t beleydt Van onzen wandel, zich vertoonen. Geeft ons veel vrucht te draagen Heer! naa uw’ wel behagen. Als gy ons een-maal zult vergadren, In rust, by u ter woon, Voor uw heerlijkheits Troon, Daar wy met d’Hemels scharen nadren, Zullen wy eeuwig zamen, Vereeren uwen Name. Daar zult gy al, in alles wezen, O algenoegzaam Godt! Onz’ eeuwig deel en lot, Daar is de ziel volmaakt genezen, Uw’ lieflijk aangezichte, Zal daar in vreugden lichten. 