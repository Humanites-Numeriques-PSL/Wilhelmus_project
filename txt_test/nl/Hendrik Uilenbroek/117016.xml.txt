 Hoe wonder schoon is dit gezicht! Waar in Gods macht en wijsheyt licht, ’t Is als den lust-hof van het Eeden, ’t Is vermaaklijk Paradijs, Wie is bequaam de waard’ en prijs, Daar van te uiten met zijn Reden? De bomen, velden, berg, en dal, De kruiden, vruchten, ‘k zie het al Voor mensch, en beesten toebereiden, Al wat de aarde draagt, en geeft, Hoe veele vruchten dat zy heeft, ’t Is al tot ’s menschen nut bescheiden. De oogen zien al dit vermaak, De tonge proeft de zoete smaak, Van veelderhande lieflijkheden. Gy Heer! houdt voor ons open Hof, En geeft ons overvloedig stof, Te roemen uwe heerlijkheden. Wat eere, prijs, en dankbaarheit! Komt toe uw’ groote Majesteit? Hoe konnen wy genoegzaam loven, Uw goetheit, en uw groote macht, Die ’t al voor ons heeft voort gebracht? Noch straalt u gunst op ons van boven! Doch gy mijn ziele! blijft niet staan, Op dingen die doch al vergaan: Stuurt uw’ gedachten meer om hooge, Daar is een Hemels vreugden-licht, Daar schijnt Gods heerlijk aangezicht, En zal verzaden hert, en oogen. 