 Wel-dadig Godt! wilt de lofzangen, Voor uwe goedtheit nu ontfangen, Ons’ herte rijst, en is verheugt; De mondt verklaart der zielen vreugt, Wy roemen de weldadigheit In uwen Zoon ons toe geleidt. Gy maakt zoo vast de liefde-banden Aan ons: en geeft de heyl’ge panden, Van u genaa en zaligheit, Door Iezus kruys voor ons bereidt. Gy voedt ons Heer aan uwen dis, Daar volheit aller zegen is. Hoe d’arme ziele zoo beladen, Door vele zware missedaden, Lag in onmacht ter doodt gewond, Vervloekt veroordeelt om de zond, Was onze kracht en hoop ten end, Tot Gy u liefde tot ons wend. Maar gy, ô Godt! woudt niet verderven, De zondaars, noch ons laten sterven: Gy zondt veel liever uwen Zoon! Op aerden neer van uwen Troon, In ’t vleesch: en hy wordt ons gelijk, Hy arm, wy door zijn armoê rijk. O Iezus! wat hebt gy geleden? Om ons te lossen zoo gestreden! Uw ziel’ was droevig tot de doodt, De smerte waren wonder groot Uw Hellen-angst en zielen strijdt Heeft ons van doodt, en hel bevrijdt. Wat hebt gy al voor ons verdragen? Door banden, geessels, wreede slagen. Door nagels, Spies, en doorne-kroon Wat lastering, smaat, spot en hoon? Aan ’t kruys droeg gy de vloek en straf, En legt voor ons u leven af. O snoode zond! wat bittre vruchten Draagt gy? hoe moet mijn Iezus zuchten! Hoe droevig riep hy in zijn noodt, Wanneer hy streedt met hel en doodt Mijn Godt! mijn Godt! waarom verlaat Gy my? in dezen droeven staat. Ziet aan het kruys uw Iezus hangen, Zijn armen reiken uw t’omvangen; Komt hier en schouwt uws’ levens-vorst Die zoo naa uw verlossing dorst; Uw zaligheit is uitgewrocht, Hy riep het is nu al volbracht! Ziet hier O ziel! de wonder-stralen, Die eeuw’ge liefde nederdalen, In onzen Borg’ en Middelaar, Schijnt Gods genade wonder klaar, Zijn recht heeft hy voor ons voldaan Godt neemt ons in genaden aan. De zonden zal hy ons vergeven Zijn Geest begint een ander leven. Hy geeft ons hoop van ’t hemels erf, De ziel wordt vry van ‘t al verderf, O Godt o algenoegzaam Godt! Gy zijt ons eeuwig deel en lot. ’t Zijn nu de aangename tijden, O ziel gaat uw in Godt verblijden! Een bang gemoedt, en droeve geest, Voegt nu niet op dit Bruylofts-Feest, Daar Iezus met uw’ Bruyloft houdt, Uw tot zijn Bruidt voor eeuwig trouwt. Wat zullen wy dan weder geven? Wy zijn verplicht onz’ gantze leven Tot uwen dienst met alle kracht. Al wat gy weer van ons verwacht Voor al uw goedt, is dankbaarheit Maakt ons o Heer! daar toe bereydt. 