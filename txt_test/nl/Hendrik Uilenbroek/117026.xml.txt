 Ryst weder op mijn ziel, zingt Gode lof, Al wat gy ziet, geeft overvloedig stof, Gods wijsheyt, macht, en goedigheyt, te prijsen. Ziet alle ding uw naa den Schepper wijzen. Ach dat mijn ziel met haare krachten vloog! Naa boven toe, en niet zoo laege boog! Naa ’t aerds gewoel, vol smert, en ydelheden Zy bleef om hoog, en scheyde van beneden. Al wat gy ô mijn ziele! hoort, en ziet. Wat aan ‘t Gezicht, of Oorverlusting biedt, Wat met zijn geur en Reuke kan vermaken Wat aan ‘t Gehemelt’, lieffelijk kan smaken. Het vlug gediert, ’t vee, boomen, ’t veldt, en kruidt, De waterstroom, die alle roepen uyt Gods volheit, nietigh mensch, geeft deze dingen; Godt brengt die voort voor u, zijn’ Lievelingen. O volle Bron van goedertierenheit! Die d’aerd’ en hare volheyt hebt bereidt, Voor ons ook nu hier in dit zondig leven, Hoe lieflijk ’t is! gy zult noch beter geven, Een eeuwig goedt, van onwaerdeerbre prijs, Een Koningrijk, in ’t Hemels-paradijs. Door Iezus toebereidt, ô Ziel! naa boven! Met alle kracht, tracht uwen Godt te loven. 