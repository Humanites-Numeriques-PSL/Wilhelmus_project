 ‘k Hoor die kleine vlugge dieren, Om my zwieren, Zuizen met een scherp geluit, ’t Lijkt zy blaazen met Trompetten, ’t Staat te letten ‘k Merk zy geven lessen uit. Spiessen wapens niet ontbreeken Want zy steeken Ons, en zuigen noch het bloedt Waarze ons maar konnen naaken Zy slechs raaken! Tot zy koelen haare moedt. Traage mensch! om uw te leeren, Godt te eeren, Geven deze Diertjens stof: Die haar ’t wezen heeft gegeven, En doet leven; Geeft doch uwen Schepper lof. Vliegen zy uw om de Ooren, En verstooren Uwen slaap, en breken rust, Dit moet uwe ziel op wekken, Zich te strekken Tot haar plicht, met meerder lust. Laat ons Godt in alles kennen; En gewennen, Tot dienst zijner Majesteit, Van, en door, wien dat wy leven, Hy wil geven! Leven tot in eeuwigheit. 