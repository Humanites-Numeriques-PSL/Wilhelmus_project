 Heere Godt! uw zwaare plagen Die wy dragen, Treffen ons zoo diep in ’t hert. Zal dan noch die felle roede Langer woeden, En ons brengen smert op smert? Met u scherpe toorne-schichten: Komt gy richten Onze zond: wie kan bestaan! Voor u doodelijke pijlen Die daar ylen Om zoo vele te verslaan. Huys! aan Huys! weet vast geslagen, Alle dagen Gaat dien slaanden Engel voort, Met te quetzen worgen dooden, Ach wat nooden! Waarmen ziet en waarmen hoort. Waar wy keeren waar wy wenden, ’t Zijn elenden, Over smert benautheit pijn, Hoortmen kermen klagen steenen, Bitter weenen. Wie kan ongevoelig zijn? Bange koortzen, bloeden, braken, ’t Stadig waken, Breeken alle moedt en kracht. Etterbuilen, booze zweeren, Vuile zeeren, Zijn de stoffe van de klacht. d’Eene zal onrustig woelen, Door ’t gevoelen Van benauwtheit om het hert. ’t Ingewant wort hem doorsneden, En de leden, Zijn verbrijsselt door de smert. Mocht ik eens de brandt verkoelen! Dien ik voele (Roept de kranke) in mijn borst, Kander niets mijn hert verquikken! ’k Moet verstikken, ‘k Moet versmachten van den Dorst! d’Ander leyt geduurig Raazen Als de dwaazen, Nu ‘t verstant en reden dwaalt. Of ook zoo in slaap gezonken, Als verdronken. Wordt de kranke weg gehaalt. De Bekenden Vrienden Magen, Zien de plagen, Die van verre blijven staan. Als zich menschen van ons keeren; Blijft dan Heere! By ons, neemt u onzer aan. Ach! hoe veele gaander sterven, Die verderven In haar zonden, zonder Boet: Haastig doet de Doodt haar ’t leven Overgeven, Zonder een bereydt gemoet. Veel bedroefde Weezen klagen, Die deez’ dagen Van haar Ouders zijn ontbloot. De verlaatne droeve Weeuwen Klagen schreeuwen, Om ’t verlies haars echtgenoodt. Mannen! die als Hemels lichten! Andre suchten, Worden schielijk weg gerukt. Neffens boozen, worden vromen Ons ontnomen, Welker doodt ons ’t herte drukt. Godt schiet mer vergifte pijlen, Ach de Bijle! Is tot kappen toegestelt, Boomen die geen vruchten dragen, Door de plagen Worden neer ten vuur gevelt. Heere! dus in toorn ontsteeken, Om te wreeken Al het quaat van ons begaan; Ach! wy roepen om genade, Weert die quaaden Helpt ons eer wy gants vergaan. Wy bekennen ’t zijn de zonden Die ons wonden Die verdienen deze straf, Vader! wilt ons doch vergeven, Laat ons leven, Keert doch uwen Tooren af. Van uw padt, zijn wy geweken Tot ghebreeken; Zorgeloos is ons gemoedt, Tot verkeerde zonden wegen Gantz genegen, Traag en laauw tot ‘t waare goedt. d’Aerde steelt ons hert en zinnen, Wy beminnen ’s Weerelts lust: Iaa ydelheit Kan ons herte beter smaken, Meer vermaken, Dan ’t geen ons naa boven leidt. Uwen Naam, en rust-dag Heere! Wy onteeren, ’t Heylig Woordt wordt kleyn geacht. Onze trotze stijve herten, Die u terten, Worden door geen slagen zacht. Hoog van moedt en hart van nekke Niet te trekken, Door uw goedtheyt, noch door straf. Boos, ondankbaar voor uw zeegen, Steeds geneegen Zij wy, om te wijken af. Geldzucht ongerechtigheden, Quade Zeden, Overdaadt en dertelheyt. Haat en nijdt in bittre twisten, Booze listen, Daarmen met verleydt en vleyt. Waare deugd en ’t heylig leven Zijn verdreven, Daar is niet dan woordt en schijn, Christnen zijnder veel in Name, Maar zy schamen Haar de kracht, en waare zijn. Heer! wy vallen voor u neder, Keert doch weder Met u gunst, en weert het wee. Dat uw wraak-zwaerdt uytgetoogen Niet meer moge Slaan: maar steektet in de schee. Iezus! maakt voor ons verzoening, Uw voldoening Maak’ ons van Gods Toren vry; Komt nu voor den Vader treeden Met gebeeden, Dat hy ons genadig zy. Op datwy ons tot uw keeren; Stort ô Heere! Uwen Geest (in ons gemoedt) Van genaade en Gebeden, Doet ons treden In den weg van waare Boet. Dan verlaaten wy de quade Zonden paden, En wy zullen t’uwer eer Ons geheelijk overgeven Om te leven, Tot u wil en dienst ô Heer! Uwe Leeraars en Dienaaren, Wilt bewaaren, Die nu in de scheure staan: Die met troost de kranken stichten En berichten Door het Kruis tot Gods te gaan. Wilt ons in genaa behoeden Voor die Roede, Weert die plage van ons Huis. Of zoo gy die Heer! doet naken Ons te raken, Troost en helpt ons in dit kruis. Laat ons al in tijdts bereyden, Eer wy scheyden Uit die brosse aerde tent: Neemt de Ziele uyt de banden, In uw handen. Heere! geeft een zalig endt. 