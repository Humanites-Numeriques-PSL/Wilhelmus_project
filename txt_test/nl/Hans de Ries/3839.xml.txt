 GOdt is ons toevlucht en sterckte crachtich, Een hulpe in groote nooden machtich, Die ons hier hebben gheraeckt met vliet, Daerom en vreesen wy ons oock niet, Oft oock die werelt onderghinghe wel, En Die berghen soncken in die Zee snel. Wanneer ooc wel die zee raesde seere En keerde dat door haer tempeest meere Die berghen vielen seer vervaerlijck Nochtans so sal die † stadt Gods claerlijck Lustich blijuen met haer fonteynen fijn Daer sHeeren heylighe wooningen zijn. ‡ Godt is by haer daer binnen seer reyne Daerom sal sy wel blijuen certeyne Godt helpet haer vroech wt haer dagen Die heydenen moeten vertzaghen En coninckrijcken vallen, daertrijck saen Als hy hem laet hooren moet snel vergaen. Die Heere Zebaoth met ons hier is Den Godt Jacobs is mijn beschutsel wis Comt herwaerts alle groot ende cleyn Aensiet die wercken des Heeren reyn Die hier op der aerden wilt aenhooren Heeft aengherecht al sulcken verstooren. De oorlooghen seer groot al met ghewelt Die Heere stilt in alle die werelt † Hy breeckt onstucken die boghen fel Spicien slaet hy onstucken snel Die waghenen machtich aen elcken cant Hy alle met den viere hier verbrant. ‡ Weest alle stil ende daer toe bekent Dat ick alleen Godt ben den Heer ient Ick wil eer onder die heydenen tsaem Inlegghen en op aerden bequaem Met ons so is die Heere Zebaoth Ja ons beschutsel dat is Jacobs Godt. 