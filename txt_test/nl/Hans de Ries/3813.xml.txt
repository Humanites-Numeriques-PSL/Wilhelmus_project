 COmt al van suyden en van oosten Van noorden van westen al te saem Coemt laet v al vertroosten Coemt laet ons naer Jerusalem gaen † Een stadt seer hooch verheuen ‡ Wten Hemel neder ghedaelt ‡ Een fonteyn is daer ghegheuen ‡ Daer by elck een mach leuen † Coemt drinckt om niet tis al betaelt. Coemt ick wil v die vrouwe toonen ‡ Die bruyt des lams die heylighe stadt * Dat nieu Jerusalem wt Godts throone † Is nederghedaelt ick segt v plat Het Lammeken dat is gheslaghen ‡ De maeltijt die is daer bereyt * Dus en soeckt gheen vreemde laghen † Maer begint naer den wegh te vraghen Eer v den vyant te neder leyt. Die Basuyn wort daer gheblasen Te Jerusalem maeckt v ten crijch bereyt † Voor uwen vyant wilt niet vertsaghen ‡ Aengrijpt den helm der salicheyt * En wilt vromelijcken strijden Met dat sweerdt des gheestes fijn † Wie ouerwint die sal verblijden ‡ Hier naer ghecleedt met witter zijden * Claerder blincken dan der sonnen schijn. * Gaet in door de enghe poorte † Dat rijcke der Hemelen lijdt ghewelt ‡ Smal is den wech aen elcken oorde * Maer een voet breet, so die Schriftuer vermelt ‡ Het Lammeken dat heeft gestreden Vanden beghin der werelt hoort Ouerwonnen met al zijn leden ‡ Abel die wert vertreden Van Cain synen Broeder vermoort. * Noach die prediker des Heeren Wert behouden in die arcke voorwaer † In Sodoma sachmen temteren Den vromen Loth int openbaer ‡ Abraham ginck dolen met sorghen Woonde in hutten in een vreemd lant ‡ Esau wilde Jacob verworghen Maer Rebecca ginck hem verborghen En moste vluchten tot in Harant. * Iosep wert van syn Broeders alle Inden cuyl ghelaten wt grooten haet † Pharo socht te dooden met groot ghetalle In Egypten wat manlijck wert gebaert Hy socht Gods volck te vercleenen Met sware lasten aen elcken cant ‡ Josue en Caleb wilde men steenen Als sy tvolck wilden vereenen Om in te nemen tbeloofde lant. Achimelech spijsde in nooden Den Propheet Daniel al metter spoet ‡ Sauwel dede hem daerom dooden En vijfentachtentich vergrooten haer bloet Sacharias wilde hem niet schamen ‡ Te straffen den Afgoden dinst Met toornicheyt sy tot hem quamen Met steenen sy syn leuen benamen En brochten hem ter doot met vliet. † Dauid wert veruolcht aen allen zijden Van Sauwel en Absalon syn eygen kindt * Jeroboam wilt den man Gods niet lijden Hy greep naer hem, maer zijn handt verdwijnt * Nahas wilde de rechte ooghen Van Godes volck wtsteecken fel Jesabel en wilt niet ghedooghen Al die haer knien niet en boghen Voor Baal op den berch van Carmel. Als Michias de waerheydt prophiteerden ‡ Gheslaghen gheuanghen so wert hy ras * Nabot most steruen door valsche reden ‡ Jeremias inden cuyl also ick las * Vrias die moste vluchten Noch steruen door het sweerdt † Amos ginckmen betuchten Voor den Coninck met quaey gheruchten Om dat hy die waerheyt prophiteert. ‡ Die dry Jonghelinghen te samen Den vyerighen ouen was haer bereyt * Daniel aenbadt Godt naer tbetamen Inden cuyl der Leeuwen wert hy gheleyt Achior die wert ghebonden Handen en voeten aen eenen boom ‡ Tobias ick moet het vermonden Vele al naer zijn leuen stonden Om dat hy ouer al begroef de doon. * Eleasar heeft moeten strijden ‡ En die seuen Broeders hoort mijn vermaen Om haers Vaders wet mosten sy lijden Die moeder en is niet vry ghegaen Susanna die wert beclaghet Door loose Boeuen obstinaet * Herodes seer onuersaghet De dooden die kinderkens onbedaghet In Bethelem door quaden raet. * Herodes liet Johannes vanghen Inden kercker de hy syn hooft afslaen Die Pharizeen hebben met verlanghen Christum Jesum naer zijn leuen ghestaen ‡ Bespot ghegeesselt en gheslaghen Gheuanghen bespoghen en ghecroont † Tusschen twee moorders ic moet gewagen ‡ Onse smerten heeft hy ghedraghen * Aen thout des cruys wert hy doorwont. ‡ Oock dedemen Jacobum dooden Het welck den Joden wel behaecht Petrum en is oock niet ontuloden Met keetenen ghebonden onuersaecht * Die Joden syn by een gheloopen Teghen Stephanum tsamen vereent Als hy wt viericheyt heeft gheroepen Siet ick sie den Hemel open So hebben sy hem ter doot ghesteent. ‡ Paulus die was van God vercooren Om te spreecken dEuangelium goet Veel cruys lijden quam hem te vooren † Waer in hy verblijt wt liefden soet Hy wert veruolcht van vele staten † Oock leedt hy schipbreeckinge voorwaer ‡ Ouer de mueren wert hy ghelaten † Ende ghesleypt achter die straten Noch leerde hy int openbaer. Siet mijn vrienden altesamen ‡ Sulcke voorbeelden hebben wy Die daer vrymoedich sonder schamen Den wech des leuens betraden vry Dus wilt v met hen begheuen Christus cruysche neemt op met vlijdt † Soeckt en staet naer deewich leuen In Gods woort staet het gheschreuen ‡ Door lijden comtmen in godes rijck. Christus spreeckt tot zijn huysghenoten † Die werelt sal v haten ouer al ‡ Rontom Jerusalem wert vergoten Dat bloedt der heylighen van Gods ghetal Den draeck die ginck beloncken ‡ Schoot naer die vrouwe eenen stroom ‡ Die Coninghen zijn gheworden droncken Den wijn der oncuysheydt is haer gheschoncken ‡ Sy sullen met Babel crijghen een loon. ‡ Wie hier godtsalichlijck wil leuen Tveruolch en tcruys dat coemt hem aen † Tgheloof is niet alleen ghegheuen Maer oock te lijden om Christus naem ‡ Het oordeel dat moet eerst beghinnen Aen Godes wtuercoorene soet ‡ Tribulatie wilt dit versinnen Sal den vyant ouer ons bringhen Om ons te beswaren met spoet. Voor Coninghen moeten wy belijden Christum Jesum ghebenedijt Ghecoort ghebonden aen allen zijden Inden kercker ghegheesselt met grooten strijt Als Schaepkens onder die woluen Ter slachbancken worden gheleyt ‡ Siet den draeck is op ons verbolghen Sijn Leden sietmen ons veruolghen † Om ons te dooden als Christus seyt. O Heere ghy zijt verheuen † Ons sterckte die ons in noot bystaet ‡ Daerom en willen wy niet beuen * Noch vreesen die als hoy vergaet ‡ En wilt v toch al niet schroomen Broeders en Susters inden noot Niemant en can ons hier verdomen Christus die heuet al ouerwonnen Hel duyuel ende daer toe die doot. So spreeckt die Heere wilt versinnen ‡ In water en vyer sal ick by v syn Dat v die stroomen niet en verslinnen Noch die vlam niet en verstickt op dit termijn * Ghy wormken Jacobs wilt niet vreesen Ghy arme hoopken Israels ‡ Ick ben v salicheyt ghepresen * Het licht des leuens wtghelesen En vreest niet t gheslachte Jesabels. ‡ O Syon wilt v verblijden Int lijden so hoort des Heeren stem ‡ Christus coemt v te ghemoet rijden * Gaet wt ghy Dochter Jerusalem Uwen Coninck die coemt v teghen Hy ontfangt v blijdelijck En schenckt v dat eewich leuen Uwen Naem die staet gheschreuen Int Boeck des leuens alle ghelijck. 