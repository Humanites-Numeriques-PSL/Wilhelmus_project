 EN straft my niet O Heere mijn, In uwen toorne seer vervaerlijck, Noch in die verbolghentheyt dijn, En castijt my niet Heer so swaerlijck, Sijt mijns ghe na dich openbaerlijck. Swack ben ick heelet my Heere Mijn ghebeent en mijn siel is mede Verschrickt en verslaghen seere O Heer hoe langhe sonder vrede Blijft mijn siel in ellendichede. Keert v tot my mijn siel aensiet Helpet my door uwe goedicheyt â€  Inden doot ghedencktmen v niet Uwen lof Heer noch v danck gheseyt. Ick ben van suchten seer moede Mijn bedde doen ick swemmen voorwaer Den ganschen nacht Heer met spoede Nette ick mijnen legher aldaer Met mijne tranen seer droeuich claer. Mijn ghedaent is vervallen bloot Ende van trueren gheworden out Ouer al lijd ick ancxt en noodt Maer wijckt van my ghy quaetdoenders stout Want die Heere mijn weenen aenschout. Die Heere hoort mijn smeecken wel Ende mijn ghebet dat neemt hy aen Al mijn vyanden moeten snel Tot schanden worden en verschrickt staen Te rugghe keeren met schanden saen. 