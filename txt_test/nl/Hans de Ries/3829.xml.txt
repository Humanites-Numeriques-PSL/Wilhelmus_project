 O Siele wilt v keeren Al tot den Heere dijn Hy selue wilt v leeren Den heylighen wille zijn O siele mijn Scheydt v van creatueren In haer onfijn Is moyt en pijn En in dat eynde trueren. ‡ In Godt alleen is vrede † Licht leuen en claerheyt Vruecht ende blyschap mede ‡ Troost trouwe en waerheyt Wie tot hem schreydt En daertsche wil verlaten † Wie hem verbeydt ‡ In druck en leydt Die comt hy oock te baten. † Die Heer treedt inden mensche Die hem ghelaten staet * Hy gheeft des leuens wensche Die syn seluen wtgaet ‡ Synen gheest te baet Om die siel te doordrencken Die des vlees raet Gheheel versmaet Wilt hy wt ghenaden schencken. Mijn siele wilt opwaken Treedt Christus in en leest Tot Godt met lust wilt naken Voor eyghen liefde beeft V seluen gheest ‡ Ten dienste vanden Heere Syn liefd aencleeft Hier in niet sneeft † Doet duecht gheeft hem die eere. ‡ Treedt wt v seluen claerlijck O ghy mijn siel weest vroet Gaet tot Godt heel in waerlijck Ghy vint weenighe goedt ‡ Vriendelijckheyt soet * Vruecht claerheyt ende vrede Een hemels ghemoet Mijn siel met spoet Vercrijcht ghy in godt mede. Staet uwen Godt ghelaten Lijdt syn wercken in dy V eyghen wil wilt haten ‡ Spreckt Heer uwen wille sy O siele ghy V wijsheyt wilt versmaden So wordt ghy vry In Godt seer bly † Van last en sondt ontladen. Hoe salich is O Heere Die siel in dy en reen Treedt in my haest v seere Maecket mijn gheest met v een Want v alleen Wilt mijn siele aencleven Van daerts ghemeen Wilt sy haer scheen ‡ Want in v is het leuen. 