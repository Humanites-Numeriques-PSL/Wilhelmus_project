 HEere wie sal hebben † syn woone, In uwen Tabernakel schoone, Wie sal op uwen heylghen berch reyn, Alle tijdt by v blijuen ghemeyn. Die sonder smette hier in gaet slecht Die tquade laet ende doet het recht Wie die reyn waerheyt tot aldertijt Van herten spreecket ende belijt. Wie al hier met zijn tonghe onsoet Niet en achterclapt noch oock onvroet Sijnen naesten en doet leet oft quaet Noch hem met eenighen smaet belaet. Die hier den Godtloosen mispresen Veracht en eert die den Heere vreesen Die synen naesten trouwlijck voldoet Al zijn beloften snel metter spoet. † Wie zijn gheldt niet op woecker en gheeft En ouer hem die ontschuldich leeft † Hem niet en laet gheschencken gheuen Wie dit doet siet die sal wel leuen. 