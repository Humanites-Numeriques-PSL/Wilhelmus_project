 EEn liedeken wil ick verclaren Van sHeeren goedtheyt suyuer en claer Als nu so wil ick openbaren Des Heeren bermherticheyt voorwaer * Goet is die Heere vol ghenaden Ende bermherticheyt groodt ‡ Die daer neemt al in ghenaden Al die daer met hem beraden Ja die in Adam syn ghedoot. Al die in Adam syn ghestoruen En inden doot ghevallen met vliet Christus Jesus voor haer heeft verworuen Dat eewighe leuen dit aensiet Dit is Pauwelus ghewaghen † Tot den Romeynen int vijfde claer Die in Adam syn doot gheslaghen ‡ Christus voor haer tcryus heeft gedragen † En betaelt hare schult voorwaer. Ghy bedaechden menschen altsamen Aenmerckt des Heeren woort subijt Beleeft syn ghebot al naer tbetamen † Betert v leuen tis meer dan tijt ‡ Wilt Godts ghenade niet verachten * Syn aengheboden goedtheyt groodt † Vliedt die sonde wilt v daer voor wachten ‡ Neemt waer den tijt wt allen v crachten So werdt ghy bevrijdt van deewige doot. † Alle die haer herte verherden ‡ Al voor die stemme des Heeren goedt Alle die hier int quaet gewerden Dat syn verachters van Christus bloedt Dwelck is verstort ende vergoten † Voor die gansche werelt al Ten heeft Godts sone niet verdrooten † Al die hier volghen syn woort ontsloten ‡ Werden syns deelachtich een cleyn getal. Die oude die hier sonder sneuen † Den wech der sonden volghen altijt ‡ Sullen hier naer suchten en beuen † In lichaem en siel worden ghecastijt Maer die schrift die spreckt toch so claerlijck † Dat kindt sal niet des Vaders misdaet ‡ Draghen seyt de Heere waerlijck * Maer yder siele die sondichte swaerlijck † Sal steruen om haer eygen quaet. Die cleyne kinderkens ghepresen Die in haer jonckheyt steruen subijt † Ouer die is ghenade gheresen Door Christum Jesum ghebenedijt Haers ouders misdaet can haer niet schaden Noch Adams sonde groot noch cleen ‡ Christus heeft haer daer van ontladen † En wt ghewist Adams misdaden ‡ Die tweede Mensche rechtveerdich en reen. Neemt waer die Heere seyt verheuen † Die Kinderkens coemt dat Hemelrijck toe ‡ Wort als een kint so sult ghy leuen * Verandert v al, weest op v hoe † Op de kinderkens worden wy ghewesen Die daer toch onschuldich zijn Door Christum reyn wtghelesen Gheen Wedt is haer ghegheuen in desen Hoe connen sy dan ouertreders zijn. * Des werelts sonden droech Christus goedich † Aen t'houte des cruys met lyden en pijn Sijn bloet vergoot hy seer lanckmoedich Soude zijn doot niet meer van crachte zijn Hoe wilt toch sullecx ouercomen Met Godes bermherticheyt groodt Dat hy die kinderkens soude verdomen Die van ongheloouich ouders voortcomen ‡ Christus syn bloedt voor haer vergoot. Tot lof prijs en eere des Heeren So is ghemaeckt dit liedeken wel Om Gods bermherticheyt te eeren En om die ghene te stichten snel Die Gods ghenade niet om vertellen Engher palen dan sy is wtghebreyt Ghy menschen wilt v oordeelen vellen Wilt niet die doot wtroepen noch stellen Ouer haer die dleuen is toegheseyt. 