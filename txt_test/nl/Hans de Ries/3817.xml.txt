 DRoefheyt doet my verclaren Een truerich nieuwe liet Om datmen dus siet beswaren Och Heer uwe kinderen siet Want v volck wert verspiet ‡ En men acht voortaen nu niet Die daer doen wat ghy ghebiet. Die hier op uwe weghen Te wandelen zijn bedacht Die werden nv verdreuen ‡ Om lijf en goet ghebracht Die nu Heere met macht Al naer v waerheyt tracht Werdt vanden menschen seer veracht. Die hier hoort myn ghewaghen Beleuen v woort seer soet † En can die werelt niet draghen ‡ Maer sy dorst al naer haer bloet * Caims gheslacht onvroet Soeckt neerstich metter spoet Te benemen haer leuen goet. Die vliet na dwoort des Heeren † Den wijden wech seer quaet Ende naer Christus leeren ‡ Den smallen padt ingaet † Die den afgoden dienst versmaet En alleen op Christum staet * Die is hier in des menschen haet. ‡ Hoe langhe sult ghijt Heer lijden Datmen so tyrannich leeft Met die v hier belijden Troost Heere van v gheeft Met uwen gheest ons aencleeft Anders voorwaer hy sneeft Die ghy O Heere begheeft. O Heer wiltse bekeeren Alle die veruolghers blent Duysternis wilt van haer weeren Des leuens licht haer schenckt Uwen Heylghen gheest in haer sendt Maeckt haer uwe weghen bekent Op dat sy daer in wandelen ient. Wilt haer de sonden vergheuen Die sy al hebben ghedaen Toont dat sy quaet hebben bedreuen Ouer tvolck v aenghenaem Die sy om uwen naem Veruolghen en dooden saen Gheeft Heere dat sy afstaen. Dan sullen wy tsamen singhen En uwen naem maken condt Ouer die heerlijcke dinghen Die ghy Heere hebt betoont Dat ghy haer hebt verschoont Naer haer wercken niet ghetoont Maer met v ghenade ghecroont. Mijn Broeders en Susters alle Wtuercoren inden Heer Bidt voor het groot ghetalle Die v veruolghen so seer † Want sullecx is Christus leer Vergheet dit nimmermeer * Dat is des gheestes begheer. Wilt alle vrymoedich draghen † Dat cruysche met Christo wel * Voor die menschen wilt niet versaghen Al doen sy tvleesch ghequel ‡ Vliet altijt Babels rel ‡ Schout menschen leere snel Ende blijft by des Heeren beuel. Oorlof mijn Broeders vercoren En mijn Susters groot en cleen ‡ Die wt Godt zijt gheboren Ghy gheloouige ghemeen ‡ Fondeert vast op Christum den steen Blijft by die waerheyt reen * So naeckt v blijschap niet cleen. 