 O Siele mijn, rijst wt ghepijn † Beschreyt v sonden Leert kennen dijn, op dit termijn Oft ghy wort verslonden Want dat helsche Beest Satanas, gheest, heel onbeureest Druckt v te neder Maeckt v op in dit foreest O mijn siele keert weder. Claecht ende schreydt Toch niet en beyt Tot Godt wilt keeren Van sonden scheyt ‡ V nu bereyt Voor den Heer der Heeren † Ras wilt toch opstaen V bekeeren saen Hy sal v ontfaen ‡ In bey syn ermen Wilt hem te ghemoete gaen Hy sal v ontfermen. By hem is bloo † Ghenade groot Die eewich sal dueren Christus minioot Sijnen bloeden root Die sondaers te vueren † Aent cruys vergoten heeft Dus niet en sneeft Onderdanich leeft Sijn ghebot wilt houwen Hem altijt die eere gheeft Ten sal v niet rouwen. O Heer ick lach Hoort mijn gheclach En hoorde v seer prijsen Daer naer ick sach Eenen claren dach Wtten Hemel rijsen Doen bestont ick voorwaer Te beuen daer Om mijn sonden swaer Was ick seer t'onvreden Want den lichten dach seer claer Doorsocht al mijn leden. Daer wert bekent Dat ick seer blent En wijt verscheyden Van Gode ient In sHemels tent My liet afleyden Als der heerscharen Godt in my Hem vertoonde vry Met zijn heerschappy Wert ick seer mismoedich Voor v ick mijn sonden bely Troost my Heere goedich. O Godt mijn Heer V schepsel teer Met droefheyt beuanghen Claecht tot v seer En valt ter neer Met hertelijck verlanghen ‡ Naer u O Vader goet Want ghy met spoet De sonden wtdoet Al door ghenaden Daerom val ick v te voet Wilt my niet versmaden. Wilt Heere reyn Mijn sonden pleyn Niet meer ghedencken Christus dat greyn Sleuens fonteyn Wilt my die schencken † Want ghy hem hebt bereyt Voor die daer schreyt Wt ancxt en leyt Tot v O Vader O Heer toch niet lang en beyt Weest mijn berader. O Heer coemt ras Al op dit pas Dijnen Tempel bouwen Want so ick las Christus ghenas ‡ Die haer sonden rouwen En die daer oock gheen quaet Vroech nochte laet Al metter daet † Meer en bedrijuen Maer volghen des Heeren raet Die sullen staende blijuen. Sterckt my O Godt Dit bid ick int slot ‡ En laet my niet versaghen Al wort ick met Lodt Versmaet bespot Mijn cruyce helpet draghen Dat ick voortaen met vlijdt Sonder respijt In desen tijt Tvleys mach ouerwinnen Hier toe my ghenadich zijt So sal ick lofsanck beginnen. 