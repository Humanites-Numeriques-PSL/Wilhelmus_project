 VVeest verblijt al Die wt Godt zijt gheboren ‡ Ghy cleyn ghetal Vanden Heer wtuercoren † Tot zijn kindren en schaepkens wtgelesen ‡ Van de werelt afghescheyden in desen † Ghy die gheseghent zijt Van Godt ghebenedijt Met Jacob seer ghepresen Maer daerom seer versmaet Van Esaus volghers quaet Vol toorne opgheresen. † Die werelt fel Gods kindren soeckt te krincken Met Jesabel Haer bloet al lust te drincken ‡ Met Cain quaet, staet sy hier naer het leuen Die Godes stem volghen al sonder sneuen Die Godt dient ende vreest ‡ Die tquaet schout aldermeest En werelt wilt begheuen Die hier oock niet en eert Den afgoden verkeert Die wert haestlijck verdreuen. † Want dat gheslacht Van Haman seer hoochmoedich ‡ Heeft hem bedacht Met Bels Priesters seer spoedich Te verworgen, en te dooden moordadich Die haer kniekens voor Godt buyghen ghenadich † Die met Daniel seer vroet En Eliaser goet Alleen Godt eert seer goedich Die werden nu seer bloot ‡ Veruolghet en ghedoot ‡ Als schaepkens seer lanckmoedich. Al wie het quaet Verlaet en swerelts paden ‡ Van herten haet Die sietmen seer versmaden Wie tgoede doet, so die Propheten schrijuen Wie God bemint die sietmen nu verdrijuen Toch ghy Godts kindren hoort Dit is ws Heeren woort † Wie Godt salich wil leuen ‡ Die een Discipel stil * Van Christus wesen wil Tcruysche moet ghy aencleuen. ‡ Weest wel ghemoet Vrienden wilt niet vertsaghen Al wert v bloet Vergoten in dees daghen En dat al om die waerheyt hooch gepresen ‡ Int lijden wilt altijt volstandich wesen Op sHeeren stemme past Betrout op zijn woort vast Dleuen wilt hy v gheuen Vreest niet den mensche quaet ‡ Die toch als thoyt vergaet * En wilt daer voor niet beuen ‡ Ick selue wil V troosten seyt die Heere ‡ In al gheschil Neemt tot my uwen keere Mijn vleugelkens wil ick ouer u strecken Die schaduwe mijns hants sal v bedecken † Ja mijn Enghelen sterck Heb ick als een bolwerck Om v mijn hoopkens cleene * Gheleghert metter spoet ‡ Beeft niet weest wel ghemoet ‡ Vreest der tyrannen gheene. * Wilt v ghemeen Inden cruysche verblijden ‡ Spreeckt Christus reen Nu en tot allen tijden Verblijdt v al, al moet ghy syn verknesen ‡ Van die menschen, mijn rijcke sal v wesen * Dus vromelijcken strijt Den name Gods belijdt Laet voor syn woort v leuen Mijn vrienden altesaem ‡ So sal hy uwen naem * Belijden sonder sneuen. ‡ Wie ouerwint Wie dat vroom wert beuonden Die daer bemint Dat hemels tallen stonden Die sal leuen, ia gecroont werden schoon Met cleederkens, van zijde wit ten loone † Hy crijcht des leuens croon ‡ Werdt ghestelt in Godts troon * Sijn traenkens werden tsame ‡ Schoon afghewasschen al * Droefheyt verandren sal † In blyschap seer bequame ‡ Dus weest verblijdt Ghy alle Godts dinaren Al werdt ghy benijdt Van de wereltsche scharen ‡ En vreest toch niet die maer het lichaem crencken * Waer voor Christus ons een nieuwe sal schencken Vreest der tirannen gheen Die toch Godts hoopken cleen Dencken heel te vernielen Toch en wilt wijcken niet Maer doen naer schrifts bediet † Allen voor Godt wilt knillen. Den oock ghy al Voor Godt wilt v verschricken ‡ Die daer tot val Comt door des satans stricken * Die uwen Godt en syn waerheyt seer reyne † Verlooghent als het cruys comt seer gemeyne Wee v wee v toch al † Want ick versaken sal ‡ V spreeckt Christus verheuen Als ghy toch naeckt sult staen Voor mijnen Vader saen Misschende deewich leuen. Dus broeders vroom Ende ghy susters alle † Die blyschap schoon Die eewich dueren salle Wilt verbeyden inden gelooue crachtich Wijckt niet van hem die daer alles machtich So sult ghy al hier naer * Ghelijck die sonne claer In alle blyschap blincken ‡ Dus wilt toch wel ghemoet Verbeyden den Heer goet ‡ Sijn rijck sal hy v schincken. 