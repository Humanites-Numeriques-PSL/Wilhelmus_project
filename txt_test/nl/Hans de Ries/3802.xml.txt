 COmt toch seer haest Heer der Heeren Onsen Godt heylich en reyn Des Duyuels macht wilt verneeren Breeckt af syn rijcke ghemeyn Daer teghen wilt Heer vermeeren Dijn heylich ghetal in dit pleyn. Ghy Abraham GODT groot van crachten Recht op Jeruslem dijn stadt snel Bout dijn kerck recht op met machten Dynen heylghen Tempel wel Vermeerdert hier de gheslachten Van dijn gheestlijck Israel. Goede Vader wilt wtsenden Rechte dienaers onbevreest Om dyn woort aen allen enden Te Predicken minst en meest Om te leeren d'onbekenden Veruult haer met cracht en gheest. Laet dijn woort suyuer en clare Worden gheleert en ghehoort In die menschen maeckt vruchtbare Dijn waerheyt aen allen oort Op dat snel int openbare Valsche leer te grond' gae nu voort. O Godes Soon hooch verheuen Coninck der gloouighen al Behout ons in desen leuen Sy dijne heylich ghetal O Christe wilt wasdom gheuen Dijn heylghe kerck in dit dal. 