 TOt v O Godt almachtich Vader ghebenedijt So roep ick seer aendachtich Als nu oo desen tijt Met sonden swaer beladen So is die siele mijn O Heere vol van weldaden * Wilt mijns ghenadich zijn. Ghy zijt O Heer verheuen Seer vol ghenaden rijck Myn siele wilt vergheuen Haer misdaden ghelijck ‡ Ghy aen Dauid hebt bewesen * En aen Manasses mee Wilt oock myn siele toch ghenesen Vercondicht haer den vree. Siet niet op mijn misdaden O ghy mijn Godt seer goet En wilt myn siele niet versmaden * Ghy zijt vriendlijck en soet Die doot vanden sondaren Ghy Heere niet en begheert Ghy wilt ghenade openbaren Die siel die tot v keert. Seer goedich zijt ghy Heere Want v bermherticheyt Hebdy ouervloedich seere Voor die ghene bereyt Die haer tot v bekeeren Ende voor v seer snel Haer siel ootmoedich verneeren En doen naer v beuel. Seer vriendelijck ende lanckmoedich Sijt ghy O Godt altijt Ghenadich ende seer goedich Ghy O mijn Heere zijt ‡ Ghy vergheuet die sonden En die misdaden groot Die boetueerdich is beuonden En laet ghy niet in noot, Daerom mijn Godt ghepresen So trede ick oock tot dy † Wilt my ghenadich wesen En mijn siel maken vry Van alle mijn quaetheden Daer met ick ben belaen ‡ In v ermen met vreden So wilt my nemen aen. † Suyuert mijn siele maect haer reene Van mijn misdaden al Die ick in het ghemeene Hebbe sonder ghetal Ghedaen en oock bedreuen Door des vlees quaden raet Schenckt mijn siele dat leuen Eer den dach ondergaet. 