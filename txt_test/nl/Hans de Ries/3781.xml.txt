 ICk wil den Heer al mijn misdaden, Belijden groot en cleyn, Want hy is goedt en vol ghenaden, Groot is syn goetheyt reyn, Tot hem wil ick alleyn, Mijn siele met sonden beladen, Haestich keeren certeyn. Als ick O Heer ghedenck mijn sonden Die ick ghedaen heb stout Mijn siel als dan tot allen stonden Wort verschrickt en benout Mijnen gheest seer verflout Mijn hert vol ancxt swaer is beuonden Door sonden menichfout. Die veelheyt van mijne boosheden Niet te vertellen zijn Vanden hoofde Heer tot beneden Is besmet de siel mijn Want buyten de leer dijn Heeft mijn siel in sonden ghetreden En is ghedaelt in pijn. Groot zijn mijn sonden wilt ghy Heere † Int oordeel met v knecht Treden en v recht eyschen seere So mach ick int ghevecht Niet staende blijuen slecht Treedt niet met my int oordeel meere Dijn ghenaed' my toesegt. ‡ By v is Heer vergeuing' rijcke Ghenaed' en salicheyt ‡ In goetheyt niemant ws ghelijcke Ghenade ghy wtbreyt ‡ Die siel die tot v schreyt Den bekeerden sondaer heerlijcke † Hebt ghy d'leuen bereyt. ‡ Wilt v Heer ouer my ontfermen Schenckt my ghenade claer ‡ Ontfangt my Godt in uwen armen Der vriendlijckheyt voorwaer Gheeft mijn siel vrede daer † Vast af mijn sondt wilt v erbermen Ouer my arm sondaer. Siet mijn siel aen Heer met ghenaden In Christo dijnen Soon Coemt coemt seer haest wilt my ontladen Mijn siel maeckt reyn en schoon ‡ In die fonteyn ydoon * Des bloets Christi wilt my Heer baden Gheeft my toch sleuens croon. Van mijn groote onsuyuerheden Ende mijn sonden quaet † Suyuert Heer my bouen beneden Int badt dijner ghenaet Mijn siel niet en versmaet Al com ick met sondighe leden ‡ Siet niet op mijn misdaet. Op v woort Heer wil ick betrouwen Op v beloft troostlijck * Den sondaer die hem tquaet laet rouwen † Croont ghy met ghenaet rijck ‡ Wie tot v schreyt waerlijck Om troost die wilt ghy HEER ontfouwen Dijn ghenade claerlijck. *Mannasse hebt ghy Heer verheuen † En oock den Publicaen Quijtschelding van sonden ghegheuen ‡ Den Moorder naemt ghy aen * En die sonders bequaem Die voor v beschreyde haer leuen Wilt my Heer niet versmaen. V bermhertighe wercken goedich ‡ Ende v woort O Heer Is mijn siele soet Heer lanckmoedich ‡ Ghy zijt ghenadich seer * En vergheeft meer en meer Die sonden en voert wt noot spoedich Sullecx is v begheer. ‡ V Heere wilt mijn siel verwachten Om vreucht en troost tontfaen Op v ghenaed' hoop sy met crachten Op v toecomst bequaem Dijn woort altijt sal staen Te syn bermhertich de gheslachten Die in v Wet voortsgaen. 