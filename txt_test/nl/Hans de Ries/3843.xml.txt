 COmt hier en laet ons inden Heer, â€  Verblijden en verheugen reyn, Laet ons Iuychen meer ende meer, Den troost onses heyls int ghemeyn, Laet ons tsamen met danck certeyn, Voor syn aensicht comen al ghe lijck, Ende hem met Psalmen Juychen rijck. Want een groot Godt die Heere is Ende een groot Coninck vailliant Ouer alle Goden ghewis Wat d'Aerde brengt is in syn hant Hem syn de hooghe Berghen want * Sijn is de Zee hy heeftse bereyt Sijn hant heeft het drooghe wtghebreyt. Comt laet ons aenbidden altsaem Knielen en nedervallen bloot Voor den Heer onsen Godt bequaem Die ons ghemaeckt heeft cleyn en groot Want hy is onsen Godt minoot * En wy dat volleck der weyden sijn. En die schapen zijnder handen fijn. Ist dat ghy Godes stem heden Aenhoort so en verstockt toch niet Uwe herten hier beneden Ghelijck te Mirba is gheschiet In die woestijn te Massa siet Daer wy versochten de Vaders dijn Voelden en saghen de wercken mijn. Dat ick moyte had veertich Jaer Met desen volcke en sprack vroet Tzijn lieden die haer hert voorwaer Den quaden wech in wil met spoet Dat niet wil leeren mijn wech goet Dat ick swoer in mijnen toorne saen Sy en sullen in mijn rust niet gaen. 