 Godt die zijt in mayesteyt, Seynt in ons den geest der waerheyt, En wilt ons niet begheuen, wijst ons den wech ten leuen. Groot zijt ghy O Heere van macht † Leert ons inwendich met aendacht Dijnen gheest hooch ghepresen ‡ Laet onsen Leeraer wesen. † Maect tot niet Heer den ouden mensch In ons met synen lust en wensch Wilt ons O Heer der Heeren Tot v gheheel bekeeren. Wercket in ons die nieu gheboort † Door Christum dijn leuendich woort ‡ Wt dat eewich zaet crachtich Baert ons O Godt almachtich. Maeckt ons al inden geest verheucht Laet ons smaken blijschap en vreucht ‡ Reynicht ons meer en meere Door Christum onsen Heere. ‡ Den Hemel is v stoel en throon † Daertrijck is v voetbancke schoon Sy den Heylghen en vromen Wildy O Heere woonen. Heylicht ons Heer, daelt in ons t'saem Maeckt ons tot alle goet bequaem Met dijn licht en claerheden Schijnt in ons hier beneden. † Dijn rijck en oock dijn heerlijckheyt Dijn gauen goet in ons wtbreyt Maeckt in ons heel tot schanden ‡ Alle onse vyanden. † Wast ons in des leuens fonteyn ‡ Suyuert ende maeckt ons heel reyn † In dijn badt, door ghenaden Wilt onse siele baden. ‡ In dijne weghen leyt ons stil Naer dijnen woorde ende wil Op dat wy Heer verheuen In v rijck moghen leuen. 