 VVy ghe loo uen in eenen Godt alleen, Inden Vader sterck en almachtich, Die den Hemel en die aerde seer reen, Gheschapen heeft door syn hantcrachtich, * Hy is eewich Godt en † waerachtich, ‡ Een Heer der Heeren diet al int ghemeen, * Regeert int goede seer aendachtich, Dit is on sen * hel per en vasten steen. Wy gheloouen in Jesum Christum tsaem † Onsen Heere seer hooch ghepresen Den Vader hem van ‡ eewicheit bequaem * Ghebaert heeft, met hem een † int wesen ‡ Ja Godt met den Vader in desen * En Godes Soone so wert hy bekent ‡ Van eewicheyt also wy lesen Leeft hy tot in eewicheydt sonder ent. Wy gheloouen dat Godt den Vader goet † Tot onser salicheyt ghemeyne ‡ Synen Sone ghesonden heeft seer goet † Om te worden een mensche reyne † Vanden heylghen gheest hy alleyne ‡ Ontfanghen is en door Godts cracht seer sterck Van Maria die maecht certeyne † Gheboren God en mensch door Godes werck. Wy gheloouen dat hy heeft gheleden * In Ponio Pylatus tijden * Is ghecruyst ghestoruen hier beneden Hy quam voor onse sonden lijden Om ons van smerten te bevrijden ‡ Begrauen so is zijn lichaem seer reen † Ghedaelt ter hellen, hy quam strijden Voor ons arme sondaren al ghemeen. Wy gheloouen dat hy verresen is ‡ Ten derden dach na Schrifts gheschalle * Vanden doot opgestanden heerlijck fris ‡ Ons vyanden verwonnen alle † Heeft ons verworuen sleuens dalle * Om te rechtueerdigen seer heerelijck ‡ Door zijn gheest, tgheloouich ghetalle Is hy opghestaen al in dit aertrijck. Wy gheloouen dat Jesus Christus claer ‡ Is opghevaren met aendachte Hier bouen al inden Hemel voorwaer ‡ En sidt ter rechter hant met machte Gods zijns Vaders seer groot van crachte † Hem is ghegheuen al macht en ghewelt ‡ Hy regeert tgheloouich gheslachte † Door den heylgen gheest die hy haer bestelt ‡ Wy gheloouen dat hy van daer eens sal ‡ Comen rechten leuend en dooden * Als een recht rechter met grooten geschal ‡ Dan sullen zijn in grooten nooden † Die godtloosen en allen snooden Een eewich vier is haer bereydt al tsaem Wie ghelooft en sondt heeft ghevloden Die sal in Godes rijck werden ontfaen. Wy gheloouen inden heyligen geest ‡ Een Godt metten Vader en Sone * Die in Christum geloouen minst en meest ‡ Worden door hem gheheylicht schoone * Die waerheyt leert hy ons ydoone ‡ Hy is onsen seghel en onderpant * Onsen trooster hy nemt syn woone † In ons ende leert ons shemels verstant. ‡ Wy gheloouen een Christelijcke kerck * Ghemeynschap der heylighen mede † Wie wedergheboren is in dit perck ‡ Is van desen lichaem een lede * Christus is thooft hy gheeft haer vrede † Dees hooren syn woort en volgen hem naer * Door Gods cracht heylich in waerhede † Is Sion dit nieuw Jerusalem claer. Wy geloouen van onse sonden quaet * Vergeuinge tot allen stonden ‡ Door Jesum Christum onsen Aduocaet † Door zijn steruen en bitter wonden ‡ Al wie voor hem beschreyt zijn sonden † En door tgheloof ghelijuet is in hem ‡ Die wert van al misdaet ontbonden Dit leert ons godes woort en sheeren stem Wy geloouen svlees verrijsenis fijn * Dat onse lichamen altsame † Oock die nu verrodt en aert worden zijn Sullen verrijsen en op stane ‡ Ons vlees sal tselue zijn bequame † Maer sal aendoen onsterffelijckhede Verset in heerlijckheyt eersame Die gheloouen comen inden vrede. † Wy gheloouen een eewich leuen reen ‡ Dwelck Godt syn kinderen sal gheuen † In zijnen rijcke wt alle gheween ‡ Sullen sy in vreucht altijt leuen * By Christo hier bouen verheuen † In vreucht' en blijschap onvertellijck groot † Eewich eewich al sonder sneuen ‡ Sullen sy leuen by den Heere bloot. Dit is onsen ghelooue groot en cleyn Dwelck wy voor GODT en menschen puere Gheloouen en bekennen int ghemeyn Ghegront in die heylighe Schriftuere O Godt behout ons talder ure. In dijn woordt en waerheydt tot alder stont Bewaert Heere dijn creature Voort afwijcken van desen vasten gront. 