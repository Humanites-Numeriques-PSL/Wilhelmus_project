 Wat ook de dwaas bedoel, Als zijn ontaart gevoel Vrij, zonder God, wil wezen: Hij haalt, met Eigenzin, Een trotsen afgod in, Die kruipen doet en vreezen. Maar hij, die Gode zwijgt, Schoon hij zijn wil niet krijgt, Eerbiedigt eenen Vader. Hij komt, al merkt hij 't niet, Op golven van verdriet Geschokt, de haven nader. Gods wil is eeuwig goed. Laat hem, die kiezen moet, Alleen, wat God wil, vragen! Dan blijft zijn tred gewis. Hem zal, noch duisternis, Noch ondier, angstig jagen. Gods wil alleen is wijs! Zij plaatst' in 't Paradijs Een bron van zaligheden. Maar, ach! de zwakke mensch Volbragt zijn dwazen wensch, En bande zig uit Eden. Nu wordt verloogchening Den trotsen sterveling Een artzenij voor kwaalen. Gethsemané getuigt, Hoe God zig nederbuigt, Om zondaars weêr te halen. God heeft zijn wil en wet Ten rigtsnoer ons gezet, Om heilig-vrij te leven. Gehoorzaamheid geeft vreugd; Maar blijdschap, zonder deugd, Kan zelfs geen Hemel geven. God gaat zijn hoogen weg Met heilig overleg; Bestiert der menschen gangen; En hoedt het groot heel-al, Voor wankeling en val, Door 't aan zijn wil te hangen. De Cherub kent zijn stem; De Seraf huldigt Hem; Hem eeren alle troonen! Ja, 't is hun zaligheid, Zig vaardig en bereid Tot zijnen dienst te toonen. De Groote Zoon beklom Den troon in 't Heiligdom, Door zig dien wil te wijden. De kroon werdt Hem bereid, Die eerst gehoorzaamheid Moest leeren, door te lijden. Hij volgde, wijs en stil, In alles, 's Vaders wil; Den beker, Hem geschonken, Zag Hij met beving aan; Maar heeft dien, welberaên, Eerbiedig, leêg gedronken. Dit heet gehoorzaamheid Met stille majesteit!... Alwaardig in Gods oogen. Wij zien met blij ontzag, Wat zulk een held vermag, Om slaven te verhoogen. Wij zien op Hem, die leed; Die in den hof zijn zweet, Aan 't kruis zijn bloed, liet stroomen. In Hem neemt God, voldaan, Weêrspannelingen aan, Die om vergeving komen. Wij zien op Hem die streed; Maar zijn triumf besteedt, Om ketens los te maken. Weg eigen wil en zin!... Getroost zijn voetspoor in, Om eeuwig vrij te raken!... Ja, 't pad is altoos goed, Dat God betreden doet. Het zij besproeid met tranen; Het loopt voor 't kinderhart In 't eind niet uit op smart; Dit mogen slaven waanen! Neen! Gods bestel is wijs! Getuig het, Paradijs! Getuigt het, boetelingen! Uw wil geschied' o Heer! Het eigen zal niet meer Ons hart tot afval dwingen. Volbreng in ons dat werk, o Heiland! maak ons sterk, Om, zo als Gij, te kiezen! Dan zal ook onze wil, Wat d'oude mensch bedill', Zig in Gods wil verliezen. 