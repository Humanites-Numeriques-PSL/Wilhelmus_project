 VErhef, met eenen blyden toon, Dien grooten Midd'laer! Godes Soon! Dien schoonsten aller menschen! Die, opgevaaren naar om hoog, Op 't Pinxterfeest den Hemel boog; Voldoend' aan 't vuurig wenschen Dier Jong'ren, die, soo vreedig, 't zaam Vergaedert synde, voor zyn' Naam, In een' der Tempelsalen, Begaeft met een' gelyken sin, Gevoelden alle eene min, Waar op de Geest sou' dalen. Eerst komt een wonderbaer geluyt, Als brak een' sterke Stormwind uyt, Die blaast in alle hoeken! Men ondervindt ter selver stond, Een kracht, die niemand dus bevondt, Door menschen-hulp, of boeken: Daar doet sig op een glansig Licht, Dat vuurig voor-kwam aan 't gesicht! Daar is een' Hooge-Schole, Waar in men godd'lyk wordt geleert, En van den heil'gen Geest behêert; Op dat men niet en doole! Wat wonderbaer geval! ô dat Dit werk des GEESTES wierd' gevatt' Niet bloot'lyk door verklaaring! Maar soo, dat meen'ge Ziel 'er van 't Getuyg'niss' selve dragen kan, Door heuchelyk' ervaaring! Nu, daar is goede hoop voor hem, Die zig meed' in Jerusalem, Neêr-sett' in d' Oppersaelen: Die niet blyft kleeven aan dees' Aard'; Maar 't herte, stil voor God bewaart; Met sugt ‘De GEEST mocht' dalen! ô HEYLAND, die Gy 't overall Kont maaken naar uw welgevall', Send nog uw' GEEST van boven! Dat Die 't alomme heerlyk maak' Och! dat eens 't Koningryk genaak' Daar Natien U loven! Die GEEST doe het verdorde land Eens vrugtbaer syn aan alle kant! DIE daal' wêer, als te voren! Op dat eens al 't verkregen Volk, Voor sulk een' volle segen-wolk, Hunn' lofsang late hooren! 