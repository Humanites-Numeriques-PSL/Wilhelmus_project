 Wij buigen ons te gader Voor U, den God en Vader Van Jesus, onzen Heer. Gij hebt uw naam ten leven Aan al 't geslagt gegeven; Het draagt dien tot uw eer. Ontfermend schoot uw luister Zijn stralen in het duister, Dat ons op aard omringt. Zodat w' U Vader noemen; En zo uw liefde roemen, Als die geen Seraf zingt. o Heer der Legermagten! Verleen tog helden-kragten Aan onzen nieuwen mensch! Die, door uw Geest gedreven, Den doodsteek zoekt te geven Aan onzen ouden mensch. Dat Jesus in ons woone! En door 't geloof vertoone Den rijkdom zijner magt! Dat w' in zijn liefde gloeien! En op dien wortel groeien, Als eiken zijner kragt! In ons tog, die gelooven, Gaat uwe magt te boven, Wat 's menschen brein bevat. Ach! open, Heer! onz' oogen; Dan zien w' in uw vermogen En rijkdom onzen schat. De hoop op 't hemel-leven, Ten erfdeel ons gegeven, Door Hem, die 't graf verliet, Doe ons op Jesus staren, Die over d'englen-scharen Thans heerscht in uw gebied. Wien aard en hemel eeren, Wien alle tongen zweeren, Werd, door uw kragt, ons Hoofd. Gij schonkt Hem zaligheden; En hebt, daarvan, zijn leden Ook 't vol bezit beloofd. Laat vrij elk paslood feilen, Dat, onbedagt, durft peilen Die Liefde, tot den grond. Wij rusten met vertrouwen, Op 't geen ons oog niet schouwen, Noch melden kan de mond. Erkennen en belijden; Ons in 't geloof verblijden; Vervull' ons hart geheel Met U, den God des levens; Dan wordt uw volheid tevens Ons eeuwig zalig deel. Gij, Heer! die, boven denken En bidden, ons wilt schenken; Volbreng in ons uw doel! Uw onbegrensd beloven Gaat nooit de gift te boven, Maar wel ons zwak gevoel. U, Vader der genade! Zij eere, vroeg en spade, Tot in het laatst geslagt, Door vrijgekogte zielen, Waar z' immer voor U knielen, In Jesus, toegebragt! 