 JERUSALEM was eene Stad, Die haare Poorten heeft gehad; En GOD heeft deese Stad verkooren, Dat s' als de Zeetel van syn Ryk, Niet hebben soude haar's gelyk; Dies moet men groote dingen hooren: Dog, wy gedenken nu niet meer, Aan 't oude SALEM, dat wel eer Het voorbeeld was; maar aan die Steede, Die het JERUSALEM in geest Genaamt wordt, en waar van men leest, Dat GOD aldaar wordt aangebeeden. Die Stad ligt in dat schoone Oort, Dat aan den SOONE toebehoort; Sy heeft haar' Poorten, en haar Deuren, De BURGEREN van deese Steed', Genieten Waarheid, Liefd', en Vreed'; O Zaelig, wien dit mag gebeuren! Die STAD is wys'lyk toebereidt, S' is d' ingang tot de Eeuwigheid; Wie daar door opklimt van beneeden, Komt in die hooge plaats, die God Gebouwt heeft, om te blyven tot In d' Eeuwigheid der Eeuwigheeden. Gelukkig, die haar Poorte vindt, En daar toe ingaet, als een kind! Wilt gy, O mensch, dit stuk beseffen, Ei soekt se niet soo verr' en wyd, Gaet van Uw' herte niet ter syd'; Want siet daar is s' als aan te treffen. Haar' ingang is in onsen geest; Doch, siet! hoe is se toe geweest, Voor haaren HEERE, ende KONING! Wanneer men sig soo lange tyd Aan and'ren hadde toegewydt, En vreemden diende tot een wooning. De siel' is immers toebereidt Tot 't blyven in der Eeuwigheid: En sal se weig'ren HEM te eeren! Wie sulks te doen sal onderstaan, Sal HY door syne macht verslaan, En in syn toorne haast omkeeren! O dat die eeuw'ge Ziele-Poort, Geoopent blyve van nu voort; Op dat de KONING, naar behaagen, Doortrekk' in syne groote Kracht, Met oeff'ning' van syn' hooge Macht! En ik HEM dien' all' myne dagen! Maak HEM, myn hert'! een' ruyme baan, Laet niets HEM in de wege staan, Dat HY niet spoedig in sou' ryden: Stell' s' werelds snoode voddery, En wat uyt 't eig'ne komt daar by, Gewilliglyk, als aan de syden. Roep HEM, als Overwinnaer, uyt: EEN', die den Machtigen syn' buyt Genoomen heeft, en heil wil schenken, Aan allen, die HEM hulde doen, En door syn scepter laeten hoên, Om Synes Naams te doen gedenken! Wat schaamte doet 't myn' Ziele aan, Dat GY soo lange hebt gestaan; Als waart GY myne Stad niet weerdig! ô! KONING! 'k hebb' U niet gekent, Maar my aan d' ydelheid gewent, Nu open' ik de Poorten veerdig! Neem-in de plaatse van myn hert! En, is 't ook daar nog seer verwert, O dat Uw' Geest 't eens helder maake! Het worde alles weggevaagt, Wat U daar nog niet in behaagt, Dat het tot suyverheid geraake! Ai still' ook eens al 't woest gedruys, Dat dikwils in myn's herten Huys My onbekwaam maakt om te merken, Op 't Godd'lyk woord van Uwen mond, Dat tot my spreekt tot meen'ger stond; Om 't, in Uw' vreese, uyt te werken! Treed' in, hoe soud' GY buyten staan? Of als een Vreemd'ling verder gaan; Ik oop'ne U myn's Herte zaalen: Woon eeuwig daar, ô ZIELEN-VRIEND! Word't eeuwig, daar, van my gedient! 'K will U, op Uwe Vrugt', onthaalen. Vertoon daar Uwe Majesteit, Verschyn daar in Uw' Heerlykheid: O mocht myn' Ziel Uw' Aanschyn, schouwen! En door dit saalige gesicht, Verleevendiget, en verlicht, Voortaan op Uwe Goedheid bouwen! En Gy, ô Zions burgery'! Verhoogt toch deesen VORST met my; Dien LEEUW, uyt Juda's stam gesprooten! Is yemant ergens, HEM gelyk, In luyster, magt, of Koningryk? Dien ROEM van all' syn gunstgenooten! Wordt wel Uw' Stad nog eens benaauwt, En Uwen Kind'ren toegegraauwt; Schynt somtyds laaf'nis haar benoomen, Daar sullen egter voor en nae, Wel beekskens blyven van genae', Die van den Stroom der Volheid koomen! JOHANNES sag voor uyt die Stad, Hoe dat se peerlen-Poorten hadd' Die dag en nagt ook stonden open; En, hoe daar d' Eng'len hielden wagt, Op dat 'er niets wierd' ingebragt, Dat sig in smetten had verloopen. ô STIGTER van die schoone Stad, Die GY se hebt soo lief gehad, Dat GY s' ook met Uw bloed, woud' koopen, Blyf' in ons midden! Blyf naby! Bewaak de plaats! bewaak ook my! Wy sullen op Uw' goedheid hoopen! 