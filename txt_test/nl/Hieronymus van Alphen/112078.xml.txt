 BEtaam'lyk is het GOD te looven, In deesen nieuwen Morgenstond! O HEERE send uw' GEEST van booven, Leg eenen lofzang in den mond. Uw' GOEDHEID heeft nu weêr gegeeven, Door 't lieflyk blikken van den Dag, Dat men in 't donk're niet moet sweeven; Maar, by het licht weêr werken mag! U zy van alles lof, en eere! De Dag is uwe; ook de Nacht: Ze toonen ons gestaadig, HEERE! Dat alles komt van Uwe kracht. O mochte deese Dag getuygen, Van nieuwe Goedertierenheid: Op dat w' ons 't Avond weeder buygen, Met roem van Uwe GOEDIGHEID! En dat w' eens zalig mochten landen, Daar, daar voor eeuwig, ongestoort, De Ziele buyten vrees', en banden, Het eeuwig' Hallelujah hoort! 