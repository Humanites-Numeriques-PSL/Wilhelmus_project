 Triumf! zijn angst is ver geweken. Hij werd, en is beproefd. Zijn hooge rust is 't blijvend teeken, Dat Hij geen hulp behoeft. Hij zal alleen de wijnpers treden. Al valt die tred Hem bang, Hem wagt het druivenbloed in Eden, Met vreugd en zegezang. Truimf! gij, held! zult lasten dragen, Die niemand torssen kon. Gij zult noch vlugten, noch vertsagen, Al deinst en vlugt de zon. Het licht van vreugd en troost moog dalen In 't felgeprangd gemoed; 't Geloof schiet op zijn ziel haar straalen, Zo rein, als vol van gloed. Triumf! daar treedt hij rustig heenen. Ja, 't is ImmanuÃ«l!... Het eerste wee is reeds verdwenen; Al zugt en knarst de hel. Hij, voor dien last en strijd bereekend, Heeft smaad en kruis veragt. Al wordt zijn pad met bloed geteekend; 't Is zege, die Hem wagt. Wij staan eerbiedig, peinzend, zwijgend, Van ver, uit diep ontzag: En wagten, van verlangen hijgend, Op d'uitkomst van den slag. Bewondring hield ons opgetogen; Nu vliegt de hoop vooruit. Ons hart zal eerlang God verhoogen, Als Hij den strijd besluit. 