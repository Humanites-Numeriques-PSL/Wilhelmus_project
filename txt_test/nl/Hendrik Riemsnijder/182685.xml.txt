 Wat hebt ge o wreede kat bedreeven? Hoe durfde gy 't u onderstaan! Wat hadt u de onschuld toch misdaan? Myn lief paar Duifjes naamt gy 't leven! Myn' Duifjes! 't is met u gedaan! Wat heb ik veel vermaak gevonden, Als ge uit myn' hand uw voêr genoot, En korrend uwen dank my boodt! Nu heeft dîe wreede u fel verslonden, In haaren klaauw vondt gy uw' dood. Maar, valsche kat, ik zal my wreeken, Zoo ras gy raakt in myne magt. Hoe zeer gy my te vleyen tragt Door kwisp'len en door looze treken: Weet, dat de strengste straf u wagt... Doch zou' die wraak my wel iets baaten? O Neen: 't wierdt vruchteloos verrigt. Het muizen is der katten pligt; Zy kunnen 't snoepen kwalyk laaten, En daardoor is dit kwaad gestigt. Gy volgde uw' aangebooren' neiging, Die u, als dier, steeds eigen is: My leert, als mensch, myn hart gewis Een eed'ler drift! geen wraak bedreiging Maar menschen pligt: vergiffenis. 