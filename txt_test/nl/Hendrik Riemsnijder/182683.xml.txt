 Lief Beekje, die, zagt voortgedreeven, Voorby my stroomt! hoe minne ik u! Mogt toch altoos myn gantsche leven Aan u gelyk zyn, zoo als nu! Schoon gy geen goudzand op doet wellen Noch parel op uw' bodem groeit: Van ryker zegen ziet m' u zwellen, Daar ge akker, woud en beemd besproeit. Moet ge eens langs bogtige oevers stroomen, Dan baant gy, kronk'lend, u een spoor; En schoon gy spoelt langs dorre zoomen Komt hier en daar een bloempje u voor! Uw' golfjes kabb'len ongedwongen, Onstuimig nooit, altoos gedwee; Zoo klaar als ze uit de bron ontsprongen, Zoo zuiver vloeyen ze ook in zee. 