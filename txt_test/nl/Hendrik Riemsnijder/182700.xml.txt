 Uw fraaie kruin verliest zyn' blaêren, ô Boom! reeds ruischt, verdroogt, uw loof; En wat uw' top nog schynt te spaaren Hangt dor en bleek den wind ten roof. Zoo schoon als nuttig was uw leven, Met eere neigt ge u dus ter rust: Uw' vruchten hebt ge ons mild gegeeven! Uw lommer schonk ons koelte en lust. Wanneer de herfst des levens mede My roepen mogt naar 't rustend graf, Wat heil! zoo ik dan stierf in vrede En men met recht den lof my gaf, Dat ik veel vruchten heb gedraagen, En elk gewillig, naar myn' magt, Van nut te zyn, den nood te schraagen En wél te doen steeds heb getragt! 