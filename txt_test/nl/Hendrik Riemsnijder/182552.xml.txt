 Gelyk het vogt, met droppels by elkander Door eene Beek word vlietende afgeleidt, Zoo volgt ook steeds in 't meir der eeuwigheid Onöpgemerkt, 't eene oogenblik het ander. Het grootst genot, de Tyd, is niet te ontbeeren. En o! hoe snel verdwynt die tyd, hoe ras! Het oogenblik, dat thans aanweezend was, Is thans reeds weg, en zal nooit wederkeeren. Van welk belang, van welke onschatbre waarde Moet dus den mensch elk oogenblik niet zyn! Verliest hy dien in nutteloozen schyn, Hy vindt zyn' schaê door niets geboet op aarde. O, hoe veel tyd, door yd'len lust gedreeven, Verkwistte ik reeds! die stonden zyn voorby, Dat nu voortaan elk uur my dierbaar zy! Weg poppespel! 'k wil niet als kind meer leeven. 