 Gy zyt, ô zangers! alle ontweeken, Naar elders heen; En gy alleen Zwerft nog, Roodborstje! in deeze streeken. Gy sjilpt in bladerlooze boomen: Maar gintsch hangt lokaas: wilt dien schroomen! Kunt gy uw' honger niet verzaden, Koom dan by my, ik zal u geenszins schaden. Gy zult u wel ontvangen zien, Ik zal u willig schuilplaats biên, (da Capo.) Gy zult by my geen mangel lyden; Nooit wreed geplaagt, Noch ooit gejaagt, Kunt gy in vryheid u verblyden. Spring, zweef, en huppel naar behaagen, Geen kooi, lief beestje! doe u klaagen! - Tot dat de Lente ons zal genaaken, Zal my uw' zang, uw' zagten zang vermaaken, En uw tevredenheid leert my Dat 'k ook vernoegt met weinig zy. (da Capo.) 