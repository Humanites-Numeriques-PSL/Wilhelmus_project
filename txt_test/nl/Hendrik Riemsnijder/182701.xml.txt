 Zusje! wy wand'len opgetoogen! Hier word m'alom, iets liefs gewaar! Slaa op die Duifjes eens uw' oogen: Ei zie, hoe minnen zy elkaêr! Wat de een' verheugt, verblydt ook d'ander; Zy zweeven vrolyk, wel te vreên, Altoos by een, altoos by een. Voorzeeker, zy bestaan elkander Als wy, zoo 'k meen: als wy, zoo 'k meen: Want bunne Liefde is ongemeen. Ik zou het meede, als gy, vertrouwen. Maar Broêrtje! kyk! ook hier een blyk! Wilt deezen wyngaard eens beschouwen! Zyn' ranken, alle aan trossen ryk! Zie hoe zy om den stam zig winden; De een leeft tot 's anders nut alleen. Zy schynen één; zy schynen één. Zy zyn wis broederlyke vrinden, Als wy, zoo 'k meen: als wy, zoo 'k meen: Want hunne liefde is ongemeen. O ja, zy zyn 't gewis! wy minnen Elkander ook, gelyk als zy. Een overëenkomst onzer zinnen Bindt my aan u, en u aan my. Ik kan geneugt noch blydschap smaaken, Als ik uw streelend byzyn mis. O! 't is gewis, o! 't is gewis, Een' Liefde moet gelukkig maaken Als de onze is, als de onze is: Ons hart geeft dit getuigenis. Broeder, in myn' vermaaklykheden Zyt gy, 't is waar, myn speelgenoot; Maar dit is niet alleen de reden Die myne min tot u vergroot: Door neiging en natuur gedreeven, Voel ik, dat sterker band my bindt. ô ja, ik vind, ô ja, Ik vind Dat u, gelyk myn eigen leven, Myn hart bemind; myn hart bemind; 'k Ben uw' vriendin, gy zyt myn vrind. Laat ons altoos die vriendschap voeden, Oprecht en trouw in vreugd en smart. Dat nyd, belang, noch kwaad vermoeden Ooit sluipe in ons beminnend hart. Geen twist noch tweedragt mooge ons scheiden, Maar eendragt, pligt, dienstvaardigheid, Maake ons bereid, maake ons bereid Tot onderling geluk voor beiden. Door ééndragt en geneegenheid Word onder Maagschap heil verbreidt. 