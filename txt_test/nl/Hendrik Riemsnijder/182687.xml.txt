 Gy die my zuiver vloeit door de aÃªren, My sterkte schenkt, en lust, en moed; Die my geneugt en vreugd kunt baaren, Myn' zinnen scherpt, myn' smaak voldoet; Die aan alle dingen Bevalligheden mededeelt, En maakt dat blyde en vol veranderingen My alles streelt: my alles streelt: Gezondheid, hoogst geluk op aarde! Door u wordt ons de waereld schoon. Gy overtreft zeer ver in waarde Den grootsten schat, de rykste kroon. Gy verzoet ons leven, Verkleint den last, vergroot den lust, En aan uw' zyde, en aan uw' zyde zweeven Vermaak en rust, vermaak en rust. Gy, gy schenkt roozen aan de wangen; Aan de oogen gloed; aan 't ligchaam pragt; Den boezem geeft gy zagt verlangen; De leden vaardigheid en kragt; Aan de ziel vermogen Tot onderzoek van waar of schyn; Voor 't kleinst geluk, doet ge ons, door u voltogen, Gevoelig zyn, gevoelig zyn. Mogt ik u steeds, als thans, genieten, En met dat wenschlyk heilgenot Een goed en nuttig doel beschieten, En dankbaar zyn daarvoor aan God! Doch zoo 'k u mogt schenden Door misbruik ooit: dan bid ik, zwigt! Vaak leeren ziekte en kwaalen en elenden Den mensch zyn' pligt, den mensch zyn pligt. 