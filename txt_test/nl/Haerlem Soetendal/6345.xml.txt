 ADieu Haerlem schoone Stede, Wijt vermaerdt en seer playsant, Een der Oudtste van Hollant. Quam in uwen Thuyn vol vrede Een Wolf ofte Leeu bloetgier Strijt kloeck als een Batavier. Stelt den dorren Boom alvooren Die twee groene spruyten // draecht, u twee Leeuwen buyten // jaecht: Hanght dan daer aen na 'tbehooren u Standaert en Roode schilt Als soldaet die vechten wilt. Vecht met tsweert van Damiaten Voor gheen duysterheyt en vlucht Ghy hebt drie sterren tot lucht Wilt vrymoedich tCruys aenvaten Doet haer streven uyt het Velt Want hier elck sijn leven ghelt, Als ghy den Leeu hebt verdreven En den Wolf weer uyt zijn Hof, Wilt den Heer dan prijs en lof Met schoon Instrumenten gheven, En d'Edel Musica, queelt Ofte Rethorica, speelt. Prins spelcooren, Wijngaert rancken, 'tWit Angier, reyn van manier Komt oock fier, uyt liefden hier, Om mede te helpen dancken, want alle ghespot uyt roeyt Daer 't Angierkens botte bloeyt. 