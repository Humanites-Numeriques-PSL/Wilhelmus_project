 ICk wil gaen openbaren, mijn hert met blyden sin Is gheneghen tot varen, De wilde ZeeWaerd' in dus bidt doch God verheven, Dat hy my in 'tghemoet, Wil komen sonder sneven, Ende uyt jonsten gheven, Ghenadighen voorspoet. Maer eerst segh ic alvooren, allen alsoot betaemt Aen mijn Broeder verkooren, Ioos van der Ham genaemt, Fransijntgen u Huysvrouwe, Segh ick adieu ter Ste, Mijn lief Suster ghetrouwe, God behoed' u voor rouwe, En al u kinders me. Passchier van Westbusch Broeder, Ick segh adieu tot dy Bidt God onsen behoeder, Doch altemet voor my, Ianneken Boddens reene, Suster ick segh adieu God behoed' u voor weene, Met al u kinders kleene, hier me tot op een Nieuw. Ick mach oock niet vergheten, adieu te segghen jent, Mijn Suster wijt gheseten, Beliken Ians bekent Ick beveel u den heere, int scheyden van u hier Draecht sorghe t'allen keere, Voor u vier kinders teere Waerschoutse voor dangier. Tvergaderen vol vreuchden, is, maer tscheyden vol druc, heere sterckt my in deuchden, hoed' my voor ongheluck princelijck God almachtigh, die allen druck kan scheen Wilt my wesen gedachtich, geeft my door u hant krachtich Dat wy komen by een. 