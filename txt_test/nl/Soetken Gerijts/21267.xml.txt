 DIe lustelijcke mey, is nu in zijnen tijt Met zijnen groene bladen Aenmerct, o menschen wie dat ghy zijt Des Heeren cracht en weldaden Die Godtheyt die blijckt eenpaer Aen die Scheppinghe der werelt claer Hoe mach die iuecht so dwalen Met Idelheyt die mey in halen. In den winter zijn die bomen, als een dorre struyck Voel velden ghelijck die grachten Nu hebben wy der groener cruyden gheruyc Meer vruchten staen te verwachten Al tot des menschen profijt O mensch neemt waer uwen tijt Die en wert v niet ghegeuen Dat ghy na den vleesch sout leuen. Wie naden vleesch leeft, verslatet bloot Moet steruen hoort dit ghewagen Vleesschelijck gesint te zijn, is die doot Ten vermach niet dat sy God behaghen Die vleeschelijck zijn ghesint Die besicht al dat hy vint Sy achtent haer eyghen goeden, Ende ghebruyckent als donuroeden. So looftmen met die lippen Godt Somtijts tot meerder verdoemen Want sy ouertreden des Heeren ghebot Die Gods naem onweerdich roemen, Ick heb so veel in ydelen toen Den Heer ghenoemt, dat vlooch daer heen Ghenadighe Heer der heeren V gheboden te houden is mijn begeeren Ick heb noch den bedoruen aert Lichtueerdich w ter nueuere Ghy diet nieu leuen hebt aengheuaet Laet ons bidden, voor malcanderen tot alder vre Die in Christus gehoorsaemheit staet Sy hebben tot alder baet Sijn hulp en zijn ghebeden waer door sy totten stoel der genaden treden By den vader is Christus een middelaer reyn Ende v'soender voor onse sonden Maer niet voor onse sonden alleyn Ooc voor alle die werelt dat si opstonden En wandelden al na den gheest Hier isser een, so men leest Ghestoruen voor ionck en oude Dat sy haer seluen niet leuen en souden. Dit is die wtuercoren Bruyt Alle dinghen dient haet ten besten, Die visschen, en beesten, tgewassen cruyt Maer niet om een vleeschelijck leuen te mesten want wy gods hantwerck zijn So Paulus schrijft, hoort mijn Tot goede wercken gheschapen Ontwaeckt ghy die in sonden slapen O Hemelsche vader ghy doet ons so veel Uwen wille moet gheschieden Op aerden als inden hemel, wat scheel Datter is tusschen haer ende ons lieden Daer weet ghy seer wel of Dat sy Hemelsch zijn, ende wy stof Als die hemelsche en haer condicij Moeten wy v te wille zijn, in ons officij Al die Christenen zijn ghenaemt, Haer officij is in desen Wandelt also uwen roep betaemt, Ghy moet een licht in die werelt wesen So Christus seluen seyt Die Apostelen leerent oock breyt Nu laet ons vromelijck strijden Den Soone godts in die werelt belijden. Oorlof ghy menschen siet, ende smaect Die cracht godts blijct hier openbaerlijc Dese werelt is voor veele ghemaeckt Maer die toecomende voor weynich waerlijck Doen Esau die benedictie, was quijt Heeft hem Isaac, noch ghebenedijt Aengaende die tijtlijcke weghen Dit mogen noch die kinderen Edoms plegen 