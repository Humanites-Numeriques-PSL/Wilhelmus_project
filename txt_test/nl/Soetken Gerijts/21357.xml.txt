 GHenade ende vrede Moet v van Godt gheschien Een ootmoedich herte mede Lieue suster tot allen tien Dat ghy in' Christus leere Ten eynde toe blijuen moet Mijn suster inden Heere Wensch ick dit voo een groet. Laet ons den Heere louen, Die ons tot noch toe heeft Bewaert niet laten rouen Want nu so seer veel sneeft Van Gods ghemeynte dwalen Tis wel een groot verdriet Heer wiltse weder halen Al diet begheren yet. Och suster laet ons waecken En doen na Petrus woort Met neersticheyt vast te maecken Onden roep verkiesinghe hoort So en sullen wy niet sneuen En ons sal worden bereyt Den inganck totten leuen So den Apostel seyt. Voort laten wy oock ramen Wat Paulus ons leert net Hy schrijft dat den eensamen Godt dienen mach onbelet Oock dat sy souden wesen Aen siel en lijf heylich dit vaet Met schaemt voor godt ghepresen, Denckt dickmael om dese staet Gheen sorch voor man wijf kinder, Hebben die daer zijn alleen dese dinghen haer niet hinderen Om godt te dienen ghemeen Maer smenschen hert condicij Hier moeten wy in toesien dat ons roep en officij Niet wort versuymt door dien. Rontsom gaet hy so wy vinden den duyuel seyt Petri Wie dat hy mach verslinden dat is zijn soecken vrij In een ghelooue crachtich Hem weder staende zijt, V broederschap ghedachtich dat selfde hier oock lijt. Voort moghen wy wel draghen Sorch wat godt aengaet fijn Hoe wy hem sullen behaghen Wilt vroech en laet biddende zijn problem}Als Judith die vrome vrouwe Een weduwe vast en badt Sy nam ter herten ghetrouwe dat iammer al van die stadt. Dus moet ter herten gangen Wat godt aen gaet eenpaer Te ghedencken den gheuanghen Leert den Apostel claer den vrijen ende ghetrouwen Hier meynt hy een yeghelijck in die alleen zijn moghen aenhouwen Verstaet toch wel den sin. Voort moet ons gaen ter herten den val Jerusalems groot Te draghen leet met smerten Godt bidden in desen noot dat hy wil wijsheyt senden Te handelen met bescheyt, Al ouer des volcx elende Nae liefde en gherechticheyt Wy moeten liefde ghebruycken Aen alle menschen ghedenckt Ons mont bedacht opluycken, Die woorden met sout ghemenckt In alle dinghen bewijsen Als dienaers gods aenhoort Niet om des menschen prijsen Maer wt die wedergheboort. Wy zijn gods werck gheschapen Tot goede wercken al Man, vrou, maechden, en knapen, Gods volck int aertsche dal Die moeten zijn so wy lesen In dese werelt een licht Een yeghelijck toch in desen Wel neerstelijck toesicht. Ick wil mijn liet cort maecken Nae v begheerte ghedaen Tot uwer liefde wilt smaecken Most ick dit slecht vermaen Mijn lieue suster schencken Wilt mijn nu weder och In v ghebet ghedencken Tis wel van noode toch. Nu wil ick v beueelen Den heer ghebenedijt Die wil ons gracy deelen In desen quaden tijt Dat een yeghelijck mach voeghen Oprecht in zijnen roep Dat wy toch voor gods ooghen, Hier eynden een goede loop. 