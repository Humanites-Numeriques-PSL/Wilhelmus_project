 GHenade vrede cracht gods gracy, Wensch ick den ionghe iuecht, Die by den Christen nacy Haer hebben nu ghevuecht Dat sy vroom mogen strijden Int nieuwe Jerusalem Haer herten wel besnijden Ende houden haer lichaem tem. Op die bruyt des lams ghepresen Van Christo bereyt expert Die sonder rimpel vleck moet wesen Toch niet ghelastert en wert Laet ons toch hier nae pooghen Want al was in die werelt is Is niet dan lust der ooghen En hoomoet des leuens wis. Den mensch heeft veel ghequellen Sinnelijck in lusten quaet Wy moeten ons niet stellen Als die werelt dit verstaet Elck mach hem ondersoecken Ter wijlen die heer hem spaert En strijden als die cloecken Tegen zijn natuer en aert. Wy zijn so seer gheneycht tot sonden Van herten boos onreyn Och vrienden eer dat wy op stonden So ghenaeckte ons ghemeyn Dat eeuwighe vier wilt hooren Dat den boosen moet gheschien Wie niet en wort van nieus herboren Die en sal gods rijck niet sien Waer toe dat wy nu zijn ghecomen Elck hem nu tot strijden stelt Gods rijck moet werden ingenomen, Och vrienden met ghewelt Ghelijck het lant wilt ramen Van beloften ons claer beduyt In welck weynich quamen Van die traden Epypten wt. O mannen ende wijuen Dit is een schoon figuer Dat wy volstandich souden blijuen Al valtet ons vleesch wat suer Duer strijt of persequeren Besit v siel met lijtsaemheyt V droefheyt sal ik blijschap verkeeren So Christus heeft gheseyt. Laet ons hier wel op achten Dit is een groote troost Die blijschap te verwachten Houde ick oock mijn propoost Al tot die ionghe bloemen So was eerst mijn begin Maer als die nu in die echte comen So worden sy hoort den sin. Ghetelt al met den ouden Met dat Jonge gheselschap niet Weet dat wy eenen man trouwen Christum int doopsel siet Die moeten wy nauolghen Nae onse swackheyt vry, Of hy sal worden verbolghen Want onder hem staen wy Wy moeten ons seluen niet leuen Hier in dit aertsche dal Maer hem, also daer staet geschreuen Die ghestoruen is voor al Het vleesch wilt ouerwinnen Treet Christum vroom nat fijn Reynicht v van buyten en binnen Dat ghy moecht heylich zijn. Christus is voor ghetreden Merckt zijn exempel claer Hy heeft int vleesch gheleden Nu wapent v allegaer Met desen sin te samen Niemant hem doch en excuseer So wie hier Christum wil schamen Die sal hy schamen weer. Bidt ende waeckt eendrachtich Strijt met dat sweert des gheests Hout stijf aen Godt almachtich Vreest niet den Draeck noch beest Die hier het lichaem doden Sy en mogen die siele niet doen Maer die die siele macht wt roeden Vreest dien spreeckt Christus coen. Mijn dunct dat godt ons wil beproeuen Sijn volck in desen tijt Of si oock vast in hem gheloouen Vrienden na volherdich strijt, V sorghe wilt op Godt worpen Want hy sorghe voor v draecht So wie in steden ende dorpen Om zijnen naem wert veriaecht Nu zijt den Heer beuolen, Neemt dit in dancke nu, Op dat wy niet en doolen Vader wy bidden v Wilt ons met uwen geest stercken Vant wy zijn vaten broos Vrienden wilt hier op mercken Bidt ende waeckt altoos. 