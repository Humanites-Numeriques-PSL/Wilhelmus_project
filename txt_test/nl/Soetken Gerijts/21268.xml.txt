 DEn Broeder die mijn sant Een brief wensch ick veel gracy Met zijn huysvrouwe te samen van herten seer V brief quam mijn te hant Ick danck v infarmacy Waer wt dat ic verstont wel uwen begeer Mijn wijsheit is cleen, och broeder dat weet die Heer, Die Balams beest liet spreken, heeft zijnen cracht noch nu Ghy met v vrou wilt ramen, Sijt beyde een te samen Een liet so schenck ick v Siet deel ick het v te rou, Ick sou my moghen schamen, Voor die dat also namen Dat ick mijn Wijfer leeren wou. Het moet doch wesen veer Dat ick v soude leeren Maer want ghy also broederlijc aen mijn schreeft So schenck ick v nu weer Een liet tot prijs des Heeren Want hy mijn dese cleyne gaue geeft Niet weder te senden, waer al te onbeleeft Nu nemet toch ten besten, dat ic v voor hou Onstraffelijck moet wesen Een Dienaer so wy lesen Oock desghelijckx zijn vrou In alle dunck ghetrou Niet alleen op desen Heel Godts ghemeente ghepresen Moet heerlijck zijn so ick aenschou. Die Godt voorsien heeft vaet Van aenbeghin vercooren Heeft hy gheordineert, heerlick gemaect Ghelijck te zijn verstaet Den beelde zijns Soons wilt hooren, Och vrienden waer zijn wy toe geraeckt Dat wy nu niet worden beuonden, waect Wy die daer in dat hemelsche wesen staen Gheworden zijn deelachtich Den roep des hemels crachtich Laet ons hier acht op slaen En vromelijck voort gaen, In liefden hier eendrachtich Want ons die Heer almachtich So grooten liefde heeft ghedaen. Mijn dunckt dat in die wet, Die Priesters niet en waren Onder den ghemenen man gheset Petrus schrijft net Nu tot die Christen scharen Dat Coninclicke Priesterschap hy haer spelt Hen seluen heeft Christus een gemeente gestelt Hy maecte met een offer haer alle bequaem Die hem vromelijck na treden. Dat zijn al zijn leden Haer offer so ick raem Dat is godt aenghenaem Me deylen in ghebeden Christus wel hoort reeden Wilt hier wel acht opslaen. Bisschoppen en dienaers ient Haer vrouwen wilt versinnen Die moeten toch voor al onstraffelijc zijn Die oock in gods present Na treden so wy vinden Of wy en zijn geen rechte schaepkens fijn Bisschoppen en Dienaers die moeten op dit termijn In gods ghemeente lichten ghelijck den dach Den sin is claer te vaten Wy staen in eender graten Cleyn onderscheyt ick sach Int leuen geen verdrach. Wat willen wy veel praten Ons is niet toe ghelaten Dat Bisschop ofte dienaer niet doen en mach Wy moghen allegaer Op onsen roep wel achten Want wy van deser aerden ghecoft zijn duyr Ghecoft zijn wy tis claer. Wt alle ons gheslachten Och vrienden na te volgen deser vuyr Christus dat Lam reyn suyuer en puer, Och vrienden laet ons vromelijck hem na treen Hy wilde voor ons lijden Laet ons al met hem strijden Want hy en anders gheen Heeft ons verlost alleen Laet ons tot gheenen zijden Of wijcken in dees tijden Wy sullen eewich leuen met hem ghemeen Wie Christus off zijn woort Schaemt voor den mensch, wilt ramen, Ick weet dat hy den gene weder sal Al voor zijn Vader hoort So sal hy desen schamen Ende voor den Enghelen scharen al Laet ons vroom zijn, hier in dit aertsche dal Des heeren geest sal den geueynsden vlien Dat wy niet en verslijten Dus tijt als ypocrijten Laet ons toch wel toesien Altijt in desen tijen Wie duechden van haer smijten Gheboete en beulijten, Een vreesselijck oordel ghenaect al dien. Die Heer bewaer ons wel Dat wy volstandich blijuen Wy weten ons bederuen behaecht hem niet Staen wy nae tgoede snel Sijn gheest sal ons wel drijuen Van aenbeghin is argernis gheschiet Het welcke den vromen is also groot v'driet Haer droefheyt sal veranderen noch in vruecht Die hier so leedich wonen Dat sy haer niet en croonen Eylacy thoont altijt duecht Oock weder die hem vuecht Te sien op die persoonen En connen niet verschonen Veel stotens en maect ooc geen genuecht. Oorlof hier op dit pas Wil ick v Godt beuelen Hier groet ick v met v huysvrouwe ooc mee Weet dat ick noyt en las Of hier ret mochte scheien by ons moet altoos blijuen des heren vree Bidt toch voor my dat ick volstandich door tre, Den mensch is doch lacy so swacken dier Hier is so veel voor ooghen Te worden door bedroghen Dat wy toch immers hier Alleen op die manier Daer wy ons knien op booghen Vierich voort gaen moghen O Heer doopt ons toch met den vier. 