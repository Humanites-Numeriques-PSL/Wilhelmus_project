 WY vinden seer klaerlijc in Gods woordt Hoe Man en Wijff behoordt Te leven in accoort Elck ander recht beminnen, maer latende liefde door twist en discoort In velen haest versmoort Daer uyt comt voort en voort Twist in veel huysgesinnen, Want een Vrouwe onbeleeft daer den man geen vreucht aen heeft, maect hem wilt dit gehingen Verdrietich tot allen dingen Een quade Vrouwe, soo Syrach sprac Als zy met tooren ontstack, Sy verandert als een sack In haer aensichte stuerich Tot goet doen is zy leuy en slack Gheeft den man menich snack Als een druypende dack Is zy kyvende gheduerich Den Man is wel gequelt Die also is ghestelt, Hy moet dat wel beweenen Zy is als Etter in zijnen Beenen Gheen listigher Hooft seght ons Syrach jent Als dat hooft van een Serpent Gheenen toorn bekent En gaet boven des Wijfs tooren, Ic woonde liever by Leeuwen gewent En by Draken ongeschendt Dan een quaet Wijf ontrent Als zy gaet laten hooren Zy spreeckt dat niet betaemt En haren Man beschaemt Deur haer ongeschickte wesen Soo wy in Syrach lesen. Gepresen en wort een qua vrouwe niet Waermen (vaet mijn bediet) Al in de Schriftuer siet Maer aengewesen hare vlecken, In andere hoven zy altijt wiet En als dit soo geschiet Kan zy seer veel verdriet Daer mede wel verwecken Want zy heelt, vaet mijn bescheet Al dat zy niet en weet Zy heeft dat hooren spreken Dit sijn al qua gebreken God schiep den Man seer wijs beraen Vinden wy geschreven staen Daer na tVrouwelijck gtaen Schiep hy uyt zyner zyde Niet om den Man te boven te gaen, maer wesen onderdaen Hoorende zijn vermaen Seer onderdanich blyde Want ten schickt niet te saem Twee hoofden op een lichaem Dus hoordt den Man ten fijne Haer overhooft te zijne Maer lacen dit wort by vele verkeert Diet Houwelijck vermeert Anders dan Schriftuere leert, Soo men mach sien en hooren De liefde die wort seer haest verteert Daer de Vrouwe verheert Den Man wort niet ghe-eert, maer zy willen wonen vooren Tis Salomons verstandt Beter in een woeste lant Te woonen eendrachtich Dan by een Wijf kijfachtich Een schamel Godtvreesende Vrou eerbaer En spreeck ick niet te naer Want ick en meene haer Doch geensins daer mede die haer beroepinge wel nemen waer Die sijn int openbaer Als schoone lichten klaer met haren man in vrede Want een goet wijf int slot, Is een gave van God Des my lof Godt gespresen Groot jonste heeft bewesen 