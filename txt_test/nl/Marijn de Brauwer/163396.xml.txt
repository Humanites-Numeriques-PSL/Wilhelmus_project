 DAer was een int lichame Seer cranck van Bethania In een Kasteel met name Lazarus also ick versta, Dat was den Broeder van Martha En Maria // bey te gare, Die Jesum salfde, en daer na Zijn voeten droochde metten hayre. Die twee sonder weerlegghen, Schickten eenen haest op den ganc En lieten Jesum seggen, Die gy lief hebt die licht seer kranc, Jesus antwoorde sonder bedwanck Die kranckheyt ten desen keere En sal niet sijn totter doot stranck, Maer alleenlijck tot Gods eere. Als Jesus dat hoorde ten fijne Bleef hy noch twee dagen aldaer Doen sprack hy tot de zyne Laet ons optrecken allegaer Binnen den Jootsche Lande, maer Meester spraken zy: meer dan eenen, doen wy daer laetst waren voorwaer Die Joden die wilden u steenen. Jesus sprack sonder treuren Tot zijn jongers met goet verdrach En sijnder niet twaelf uren Seyt den Heere binnen den dach Wie int licht wandelt ende sach Den dach die cant al onblooten, maer wie snachts wandelt watter lach, inden wech die kan hem wel stoten Jesus Sprack daer ter plecken, Lazarus onsen vrient slaept vast, ick gae om hem te verwecken Wel in zijn vermogen wast Slaept hy, spraken zy: wel gepast So salt met hem beter werden De doot die hadde hem aenghetast Lazarus lach doot opder eerden. Doen hebben zy verworven Van Christum dat rechte bediet, Lazarus was gestorven Sy en wistent te vooren niet, Daer was eenen die Thomas hiet Of Didimus, by namen, Die sprack: laet ons optrecken siet Dat wy met hem sterven te samen. Jesus sonder vertsagen Track op en zijn jongers met hem Bevant dat hy vier dagen Geweest hadde inden grave tem, Bethanien was by Jerusalem Veertien Velden weeghs gemeten Ick dat zeer wel versekert bem, Den Schrijver hevet wel geweten. Veel Joden hoort dees propoosten Quamen uyt der stede subijt Om dees twee Susters te troosten, Haren broeder waren zy quijt, Als Jesus daer is gecomen met vlijt Sprack Martha Heere int openbare Hadt gy hier geweest als doen ten tijt Mijn broeder niet gestorven ware. Martha sprack vol droefheden Metten Heere Sebaoth ick weet wat ghy sult beden Dat sult ghy vercrijgen van Godt, Maer Jesus die antwoorde tot Martha, om verjolijsen Gelijct noch wert een trostelijck Lot U broeder Lazarus sal verrijsen. Martha namt niet ten quaetsten Maer sprac Here dat weet ick wel Dat hy noch sal ten laaetsten Dage, weder verrijsen snel, Jesus die sprac met goet opstel: Tot Martha als opt gewisse Ic ben dat leven en niemant el En oock zelfs de verrijsenisse. Al die in my verwerven Tgeloove sonder afscheyt, Die en zullen niet sterven Maer leven in eewicheyt Gelooft ghy dat, Martha die sey: ja ick Heere sprack zy schoone, Gy sijt Christus beleet zy planteyt. Des levendighen Gods Soone. Als Martha dus heeft beleden Den Heere sonder gheschil, Ging zy uyt reynder zeden En riep Maria al stil, En seyd den Meester u spreken wil Sy stont op naert vermonden Haer volchden naer die Joden veel En quamen daer zy den Heere vonden. Maria met goe meenen Viel Jesus te voete plat, Als Jesus haer sach weenen, En die Joden oock, uyter stadt Heeft hy groot melyden gehadt Hy ontsteld hem inden gheeste En weende ooc selve, also dat Elck conde mercken minst en meeste. Sommige uyt nijdich poogen, Gingen Jesum noch versmaen Heeft hy der blinden oogen Spraken sy: open gedaen En conde hy niet seer wijs beraen Gemaeckt hebben dat desen, Niet en hadde ghestorven saen So hebben sy Christum mispresen. Jesus met weynich woorden Vraechde waer is hy gelecht? De sommige die dit hoorden, Comt beziettet hebben gesecht, In een speloncke lach sijn knecht Lazarus daer beneden Onder eenen steen, den Heere recht Die is totten grave getreden Jesus sprack seer gehuldich Den steen van de grave brinckt Doen sprac Martha sorchvuldig En seydde o Heere hy stinckt Hebbe ick u niet geseyt gedinckt Sprack die Heere voltrouwen Waer dat gy geloofdet onverminct gy sout Gods heerlijcheit aenschouwen Den steen voor alle gader wiert gheweert alsoo hy beval Doen danckte hy sijnen vader Dat hy hem verhoorde voor al Op dat ghelooven mach dit getal Dat ghy my hebt ghesonden Comt uyt/ riep hy met luyt geschal Lazarus voor alle die daer stonden. Die daer hadde gheleghen inder aerden vier daghen doot Die hevet leven vercreghen Duer die cracht des Heeren groot Hy quam uyte grave verbonden bloot Aen handen en aen voeten Met graf-doecken den Heere devoot Sprac ontbint hem tot sijn versoeten Sommige Joden vierich Als zy dat hadden ghesien, Geloofden zy seer manierich Inden Heere, met groot vervlien En sommige Joden ten selven tien, Die gingen naer die Stede, En seyden 't de Phariseen boven dien Dat teeken dat den Heere dede. Prince die Schriftgeleerde En die Phariseen seer quaet, Hielden als die verkeerde Over Jesum eenen raet, Wt oorsake van dese daet, Zy sochten t' svolcx verdooven Ist dat men hem geworden laet, Al dat Volck sal hem gelooven. 