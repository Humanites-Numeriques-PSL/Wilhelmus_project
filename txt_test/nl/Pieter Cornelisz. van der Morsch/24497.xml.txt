 ICk ben in droefheyts net// gevaen Eer yemant my na jaechden Om dat de Bruyt te bed// moet gaen Met sulcken onversaechden Want sy heeft my beleeft verclaert Dat sy haer Maechdom heeft bewaert Zo lang thaer yemant vraechden Wijst my nu sulcke Maechden. Om dat sy is van jaren jonck Heb ick so groot verlanghen Hoe Ioncker Mors, met haer een spronc Sottelick sal aenvangen Is hy haer int hantieren// fel Ick weet aen haer manieren// wel Als de fenijnde Slangen Bijt sy hem in de wangen. Noyt heeft hy Lief so seere// bemint Die hy heeft derven trouwen Als nu dit Zotte teere// Kint Gestelt niet als de Vrouwen. Daerom laet ons haer waecken// al Want hy seer vyerich blaecken// sal Om sotheyt te ontfouwen Daer sy wel of mocht spouwen. Och Ioncker Mors, mijn ware broer Mijt toch haer teere leden Sy is niet wijser dan haer moer Om Venus net te reeden Zoo dick ghy aen haer tempel// wrijft Zy noch al euen Sempel// blijft Dus ghebruyck Zotte seden, Twert Zottelijc ghebeden. Princen ter eeren Ioncker Mors Die ons lockt wtter muyten En zijn harts lieue Bruyt Vrou Lors Die met genucht laet spruyten De Coorenbloemkens excelent Zing ick dit hier, Zot wel bekent Door haer Zotte virtuyten Moet ick Zotheyt ontsluyten. 