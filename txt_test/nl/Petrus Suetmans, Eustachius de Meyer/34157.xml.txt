 Sa kloeck sonder verdrieten, Met blyschap ende vreucht, Laet ons den lust ghenieten, In't beste van ons jeucht, Terwylen dat wy't meughen, Drinckt elck eens rommen-dom, Die drinckt die ruymste teughen, Die is meest willekom. Laet ghy die keel verdrooghen, Den buyck sou doen syn klacht, Wilt u kloeckmoedigh tooghen, Het wordt aen u ghebracht, Ter eeren die beminde, Die ieder staet in't sin, Als't uyt is goede vrinden, Het vaetjen heeft noch in. Bacchus den goeden Vader, Heeft van syn edel nat, Voor ons noch allegaerder, Bereyt een volle vat, Die daer van sal bekommen, Het kraentjen op den hoet, Eer, lof, prys, en roemen, Met van hem spreken moet. Drinckt knuyskens al-te-saemen, Met pint, ghelas, en kan, Die 'tminste hem laet praemen, Die is den vromsten man, Berst iemant hem met drincken, Bacchus belooft ons dat, Als m'hem ter aerd' sal sincken, Sal voeren op een vat. 