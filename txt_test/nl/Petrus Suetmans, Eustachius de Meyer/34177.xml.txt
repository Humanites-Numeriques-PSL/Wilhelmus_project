 Sult ghy myn klachten, Kleywicht noot versachten, Wilt ghy't noch verachten Wreeden minnen Godt, Hoe strangh is u ghebodt, Ghy doet my suchten, En myn blyschap vluchten Als ghy verwoet, My sulcken on-recht doet, Als ghy my, en meer menschen, Naer weder-min doet wenschen. Dan perst gy uyt ons bloet Wat wil ick suchten, Dat zyn u ghenuchten, En de beste vruchten, Die ghy 'tmeeste acht, Te spotten met ons klacht d'Welck tuyght de Sonne, Die ghy hebt verwonne, En teghen recht, Hem achte als u knecht, Haeter van mensch, en Goden, Door u wree gheboden, Is uwen lof seer slecht. 'tIs waer myn schelden Can geen voor-spoet melden, Maer myn hert ontstelden Als het over-denckt, Hoe dat ghy ieder krenckt U eyghen moeder, Waer voor ghy behoeder, 'bHoorden te zyn, 'tGheniet oock van u pyn, Met Mars wort sy bevonnen Door uwen brant verwonnen d'Welck Phaebus broght in scheyn. Hebt ghy verkregen, Sulcken amp te pleghen, Ieder is u teghen, Jonckheyt niet verstaet, Hoe 'tmet een Minnaer gaet, Waer't noch te kiesen, Licht soud' ghy't verliesen Want sulck bevel, En is gheen kinder-spel, Een mensch syn hert te stelen, Waer door hy moet quelen Voeght meerder wysheyt wel. Men sou u stellen, Aen u sluyder bellen, Loopt dan ieder quellen, U boogh met een blaes, En maeckt daer mé geraes Daer ghy sult kommen, Kunt ghy u berommen, O, weldigh wicht, Van eenigh liedt, oft dicht Wilt u daer mé genoegen, Dat sal u beter voegen, Laet vaeren uwen schicht. 