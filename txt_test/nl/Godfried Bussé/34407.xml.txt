 HAd ick een bequaeme tongh, Oft een keeltîen dat wel fongh, Om vreught te vermeeren: Jck sou met een foete tael Als de fieren Nachtergael, Soecken Godt te eeren. Want mijn liefde onbeschaemt Die mijn vierigh herte praemt, Doet my lustich singhen, Wie is doch die heeft de macht Om te weder-staen haer kracht, Wie kan haer bedwinghen? Let u mijne rouwe stem, Kindeken van Bedleem, Wilt dan haestigh slaepen: Want soo ghy wel kont verstaen Hierom ist het my ghedaen Dat ghy rust sond' raepen. Liefde doet my singhen dús, Sus mijn herteken, sus sús, Slaept mijn uyt-verkoren; Slaept ô Maeghdelijcke Vrucht Slaept die sonder pijn oft sucht Voor ons zijt gheboren. Sus dan ghy goeyliekens al, Die hier komen inden stal, Sus laet u niet hooren, Sus bid' ick en roert u niet, Soo Daer wat gheruchts gheschiet Den slaep is verlooren. Herders, Herderinnekens, Soete Godts vrindinnekens, Sult ghy konnen swijghen? Wordt het Jesuken ontwaeckt Door t'gheluyt dat ghylie maeckt Men salt u aentijghen. Haentîens die ons doet vermaen, Hoe des s'nachts de uren slaen, Siet u te vertrecken: Wilt niet krayen soo ghy pleeght, T'waer nu beter dat ghy sweeght: Ghy soud' t'Kindt ontwecken. Os en brult niet, moe, moe, moe; Houd' den muyl ghy Esel toe, Siet hier-op te passen: Grooten lobben schepers-hont Houd' u back-huys swyght terstont, Men mach hier niet bassen. Schaeptîens laet u bleeten staen Oft en komt niet naerder aen By dit lieve schaepken, Dat waeckt over Jsrael; Onsen Godt Emanuel, Breckt niet sijn kleyn slaepken. Jesu t'is nu al ghestilt Rust nu soetjens soo ghy wilt; Wilt u ooghskens luycken: Recht ghelijck de rooskens doen, Als de son verlaet het groen En gaet onder-duycken. Slaept dan, slaept onnoosel lam, Slaept ô blom van Jesse-stam, Slaept naer u behaeghen; Slaept die nu mijn siel verheught, Slaept des Maeghet hooghste vreught Die u heeft ghedraeghen. Slaept mijns liefdens vier en vlam, Slaept die my mijn hert ont-nam, Slaept die my doet rusten: Slaept des mensche hooghste goet, Slaept die d'Enghelen aendoet Eeuwighe wellusten. Engheltjens die ons aenbrochten Het gheluck van desen nacht, Komt wat neder vlieghen: Stelt u by het soetste Kint Dat mijn siel soo seer bemint Komt helpt my dat wieghen. 