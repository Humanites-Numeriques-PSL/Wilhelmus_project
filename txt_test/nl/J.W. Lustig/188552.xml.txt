 Al wie op God vertrouwt, Altyd verzekert bouwt, Want hem is van all' eeuwigheid Gods hulp en bystand toe bereid. Hy gaat steets veilig voort, Zelfs in den wildsten oordt; Hy wordt, door een onzigtb're hand, Gered van leeuwen drakentand. Zinkt hy in eenen put, God is zyn troost en stut; Die plaatst hem, zyner deugd ten loon, Op eenen hoog Verheven troon. Myn ziel, wees des gerust, Dit is aan U bewust. Gaa voort, Gods oog is steets geweest Op die hem eert, bemint en vreest. Zyn goedheid zal bestaan, Als 't al zal zyn vergaan. God troost zyn knegten in den nood, En redt hun zielen van de dood. 