 KRelis en Klaartje zeer statig in pragt, Van ouders tot ouders uit Bedel geslagt; Haar Mantel en Huikje, van enkele zy Geweeven, gelyken een Akkermans py: Zy treeden te zaamen op ’t platte land, Om kleêren en stikken en geld in de hand. Vraagen en klaagen in buurten en streek: Wy zynen de klanten van eensjes ter week. Maar als zy Schoutsdienaars of Honden eens zien, Zo zynze zeer rapjes en radjes ter bien; Den eenen gaat loopen, den aêr verstoort, Om datze weghaalen dat hen toebehoort. ’s Avonds gelaêden met stikken en geld, Dan zingen en springen zy vrolyk op ’t veld. In haare slaapplaatsen dan ’t goedje verkogt, ’t Zy kleêren of stikken, vers mede gebrogt. Dan dapper aan ’t drinken, daar is geen pyn, Want ’t geldje moet onder de deken eerst zyn. Kreupel en blinden, met stokken en stelt, Aan ’t danssen en schranssen, met alle geweld, Fioolen en Fluiten, Hobo en de Bas, Die klinken, op ’t treeden van simpel en pas, Voor Joosje, voor Janne, voor Krelis, Klaar; Het danst ’er dan alles maar onder malkaar. ’t Geldje verzoopen, verdanst en versmeert; Dan vraagtmen den Hospes: wat is ’er verteert? Die som dan gegeeven; en ider na bed Met ’t poezele Meisje, zeer dikjes en vet. Des morgens, in ’t krieken, dan gaanze treên. Zo glyden des bedelbroks dagen steeds heen. 