 Hoe hebt gy u verneedert Heer! Om ons soo hooge te verheffen! Mijn swack verstandt kan nimmermeer Uw' liefde na behoor beseffen. Lam Godes, die des wereldts sondt Hebt soo gewilligh wech genomen, Wie leeft 'er die met hert of mondt Uw deughden prijsen kan volkomen? Wat saeght gy doch in ons soo waerd; Dat gy soo veel voor ons woudt lijden, Dat gy uw' leven niet en spaerd' Om van de dood ons te bevrijden! Gy saeght niet dan de grouwlickheidt. Van onse vuile missedaden, Die hebben tot medogentheidt U, o mijn Heilandt, aengeraden. Wy hadden (ach!) gemaeckt de schult, Gy hebt daer voor de straf geleden: Gy zijt in alles met gedult Als borgh in onse plaets getreden. Uw handen onse vryheidt zijn, Uw tranen onse vreughdt, o Heere; Uw wonden onse medecijn Uw hoon en smaedtheidt zijn ons' eere. Uw kranckheidt ons' gesondtheidt is; Uw smert en kruys ons' heil en zegen; Gy hebt door uw gevanckenis Ons de verlossinge verkregen. Uw armoedt is ons' hooghste schat; Uw bange sweet is ons' verkoelingh, Uw bloedt is ons gelijck een badt En onser smetlickheidts afspoelingh. Uw doodt ons 't eeuwigh leeven schenckt; En uw begravingh doet ons hopen, Als onse ziel daer by gedenckt, Hoe dat gy breeckt uw graf weer open. Mijn troost, mijn vreughdt, mijn Al in al, Wilt door uw Geest my onderwijsen, Wat dat ick doen en seggen sal Om u met danckbaerheidt te prijsen. 