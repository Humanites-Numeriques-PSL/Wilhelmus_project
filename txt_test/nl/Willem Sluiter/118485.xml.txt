 Barmhertig God, o licht dat eeuwig blijft, En met uw glans in duisternis komt schijnen, Gy die den nacht der sonden doet verdwijnen, En uit het hert de blintheit gansch verdrijft; Nadien gy hebt den nacht verordineert Tot rust, gelijk den dag tot arrebeiden, Geef, dat in vreed' en stilheit, die wy beiden, Ons' lichamen nu rusten na begeert'. Dat sy daar na bequaam zijn om te lij'n Den arbeit, dien sy dan weer moeten dragen. Stel onsen slaap soo maat, na uw behagen, Dat die doch niet onordentlijk mag zijn. Op dat aan ons geen vuiligheit noch vlek Of sonden-drek te schendig moog beklijven, Maer dat wy rein aan lijf en ziele blijven; Ia dat ons' slaap selfs' tot uw eere strekk'. Op dat wy niet elendig in den doot Ontslapen, soo verlicht gy doch de oogen Van ons' verstant: op dat wy altijt mogen Verwachten ons' verlossing uit den noot. Bescherm ons nu ook voor soo velerley Aanvechtingen des duivels (die door loosheit In duisternis te werke stelt sijn boosheit) Ons nemend' in uw heylige geley. En, nademaal wy dees' voorleden dag Niet toegebragt en hebben sonder grooteliks Meest tegen u, door al te veel aanstootliks, Te sond' gen, daar 't uw heilig oog aansag; Wy bidden, wilt door uw barmhertigheit Bedekken all' ons' overgroote sonde, Gelijk gy met de duisternis in 't ronde Nu hebt bedekt al 'swerelts ruime kreit. Op dat wy van uw heilig aangesigt, Het welk soo noo de sonde kan gedogen, Daarom doch niet verstoten werden mogen, Maar 't ligt voortaan aanschouwen in u ligt. Verleen ook rust en troost, na-by en veer, Aan alle krank' en hoogbedroefde herten, Die flauw en aangevochten zijn met smerten; Door Iesus Christ, uw Soon, ons' eenig Heer. 