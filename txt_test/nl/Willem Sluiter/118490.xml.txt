 O Iesus, die soo geerne nadert, Al waar maar twee of drie alleen In uwen Name zijn vergadert, Kom ook tot ons in 't midden treen. Wy zijn wel d'eer en gunst niet waardig, Dat gy komt onder onse dak; Doch gy brengt mee, en schenkt ons vaardig, Wat oit ons' arme ziel ontbrak. Dus kom, en woon by ons soo blijklik, Wees van 't geselschap soo de kroon, Dat onder ons uw Woort ook rijklik In alle tucht en wijsheit woon'. Wilt ons verheugen, en verlichten, Door uwen Geest, dat wy malkaar Met woorden en met werken stichten, En elk een goed geweet bewaar. Laat ons met Lofgesangen, Psalmen, En geestelijke Lied'ren t'saam Uw eer en glori steeds uitgalmen. Maak ons tot alles goeds bequaam. Trek ons soo met uw liefde-koorden, Dat wy ook trekken eene lijn, En nimmer uws of uwer woorden Ons mogen schamen, waar wy zijn. O heil-son, licht ons met uw klaarheit, En wijs ons uw oprechte paan; Geleid en leid ons in uw waarheit, En leer ons uwe wegen gaan. Bewaar ons, dat wy nimmer komen Op 't padt van 't boos en godtloos rot, Het welk, uit weelde, met de vromen En met haar beste werken spot. Laat onse lust in uwe wet zijn, Ia laat ons daar op, nacht en dag, Met overdenking soo geset zijn, Dat hert en mont het tuigen mag. Uw liefde, goetheit, en genade Verheug ons meer dan koorn of wijn. Dat alles ons als drek en schade By u en uwe kennis schijn'. Geef, dat het noit ons mag verdrieten By u, of in uw dienst en werk. De blijdschap, die w' in u genieten, Verleen' ons moet, en maak' ons sterk. Fontein van alle vreugt en soetheit, Verwerp ons niet om elke feil. Heer, wy vertrouwen op uw goetheit: Ons'hert verheugt sich in uw heil. 