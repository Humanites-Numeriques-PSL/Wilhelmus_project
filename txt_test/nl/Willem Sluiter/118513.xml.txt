 Heil-rijke Godt, gy die voor desen Uw volk en landt soo gunstig waart, Waar voor u Naam zy hoog gepresen, Siet, hoe wy heden zijn beswaart. Men hoort van krijg en krijgs-geruchten; 't Een volk en Rijk is tegen 't aar. Voor d'eene mensch moet d'ander vluchten: Men bijt en rijt en eet malkaar. Wy komen, ned'rig en verslagen, Als redd'- en radeloos, tot u: Verlos ons, na uw welbehagen, En blijf van ons' gesmeek niet schuw. Wilt ons het vorig overtreden Doch niet gedenken; haast u, Heer, En laat all uw barmhertigheden Ons nu voorkomen, als wel-eer. Godt onses heils, help ons, om d'eere Van uw ontsachelijke Naam, Dat elk van ons uw lof vermeere: Versoen all' onse sonden t'saam. Neem wech de swaartste plaag van allen, En laat ons, die dus zijn ontmant, In uw barmhert'ge handt doch vallen, Niet in der menschen wreede handt. Kastijd ons, doch met maat en goetheit, Niet in uw toorn, wanneer hij blaakt, Op dat gy ons niet door verwoedtheit Des vyandts gansch te niete maakt. Staat op, Heer, om 't hertgrondig kermen Van uw nootdruft'ge Christen-schaar. Wilt uwer weesen u ontfermen, Die tot u schreien in gevaar. Soudt gy in jammer ons vergeten? Denk aan de kinderkens in 't lant, Die noch geen onderscheit en weten Van rechter- of van slinker-hant. Gy zijt uw volk, in druk en lijden, Een hoog vertrek, een vaste borgt En toevlucht in benautheits tijden, Die selfs, in alles, voor haar sorgt. Heer onse sterkte, wilt ons sterken, Want onse ziel vertrouwt op u, En in de schaduw uwer vlerken Is doch al ons' bescherming nu. Geeft gy ons hulp uit dees' elende, Uit ons' benautheit en verdriet: Want wat voor heil de mensch oit sende, 't Is alles sonder u doch niet. Godt, onse schilt, hulp, en vertrouwen, Om in genaad' op ons te sien, Wilt u Gesalfden slechts aanschouwen, Dien wy u tot versoening bien. Door Hem aangrijpen w' uw vermogen, En maken met u vaste vree. Verhoor met vaderlijk meedogen, In sijnen naam, doch onse bee. 