 Mensch-lievend Heiland, Ziel-behoeder, Ons' allertrouwste Vrient en Broeder, O eenig Hooft van uw Gemeent, Bewaarder van uw lief gebeent; Voorstander, in 't verlossen machtig, Ontferm u, en bescherm ons krachtig. Bedwingse, die u, sonder re'en, Vervolgen in uw arme le'en. Gy, die den vinn'gen Leviathan, Den sterk-gewapende, den Satan, Te sterk zijt, toon ook hier uw macht, En redd' ons van dit boos geslacht. Gord aan de heup, o Helt, uw degen: Verneerse, die, te hoog gestegen, U durven trotsen daar gy fit. Leg in haar lippen uw gebit. Geef 't wilt gedierte, noch den rover, Uw Tortelduiven ziel niet over: Vergeet uw arme hoopken niet Altoos en eeuwig in 't verdriet. Bewaar u eigen volk, O Heere. Bevry u eer en suivre Leere Van soo veel haat en smaat, en hoon, Vier-vlammig Rechter, Godt der goôn. Wilt uw verkregen ondersaten, Getrouwe Konink, niet verlaten. O hemelsch Bruidegom, sie uit, En help nu uw verlaten Bruidt. Kom, kom, Versoener onser sonden, Heelmeester onser diepe wonden, Help Israël, die nederlegt, En roept genade, maar geen recht. Wy hebben swaarlik overtreden; Maar gy, die voor ons hebt geleden, Maakt door uw rein onschuldig bloet Weer alles by den Vader goet. En zijn wy niet uw uitverkoor'nen? Hoe soudt gy over ons dan toornen? Gy geeft'er ons noch soo niet aan: Wy komen u te dier te staan. Bewaar uw schaaps-koy voor de wolven. Regeer uw scheepken, in de golven, Op dat het noit te gronde sink. Of stil al 't onweer met een wink. O Vrede-vorst, is 't uw behagen, Verleen ons vreed' in onse dagen. Den oorlog brengt geen welstant mee. Wy wenschen alle na den vree. Soo sullen wy, met zegeklanken En lofgesangen u steeds danken, En immer vrolik en goeds moeds U Psalmesingen met wat soets. Sterk ondertusschen ons' verlangen Om in den geest u aan te hangen, En haast in vrede, hier van daan, Na d'eeuw'ge Vrede-stadt, te gaan. 