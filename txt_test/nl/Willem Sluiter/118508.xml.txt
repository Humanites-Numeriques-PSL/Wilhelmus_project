 Elk heeft sijn gaven van den Heer, D'een dus, en soo een ander weer: Alsoo heeft elk sijn kruis van Godt, D'een dit, en d'ander dat swaar lot. Daar is geen huis, of 't heeft sijn kruis, Doch niet met even groot gedruis: Des eenen kruis is openbaar, Des and'ren wordt men niet gewaar. D'een lijdt wat minder, d'aar wat meer, Nu dit en dan het ander weer. Dees' heeft en klein kruis, die een groot; Dees' een van hout, en die van loot. Dees' heeft alleen een enkel kruis, En die een dubbel in sijn huis. Doch niemant isser die niet klaag', Als of hy 't swaarste kruice draag. Elk dunkt, ten aansien van het sijn', Eens and'ren kruis maar licht te zijn, En wenscht wel, dat hy dragen mogt Sijns naasten kruis, doch onversocht. Soo ieders kruis te merkte quaam, En menig daar sijn keur uit naam, Welk allerlichtst lag' op sijn le'en, Hy ging wel met sijn eigen heen. Indien gy 't kruis des genen hadt, Dien gy misschien gelukkig schat, Gy wiert wel haast den last gewaar, Als voor uw schouders al te swaar. Een ander wenscht wel wederom, Dat voor sijn kruis het uwe kom. Elk voelt haast waar 't hem selve deer', Maar hinkt niet van een anders seer. 't Staat elk niet voor sijn aangesigt, Wat swaart' hem op sijn herte ligt. Ook menigmaal heeft menig hert In 't midden van het lachen smert. Elk drage, met geduldigheit, Het kruis van Godt hem opgeleit. Draagt gy het uw', en ik het mijn', En elk, wie 't wesen mag, het sijn'. Een kruis verkiesen na sijn sin Is inder daat doch niet veel min, Als of men ganschen 't eenemaal Bevrijt wou zijn van kruis en quaal. Elk neme Christus kruis-kelk dan, En drink'er, sonder morren, van: Godt weet, wat drank meest heilsaam zy Voor dees', door die, voor u, voor my. 