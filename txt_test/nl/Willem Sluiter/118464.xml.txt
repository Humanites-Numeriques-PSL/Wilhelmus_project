 O mijne ziel, gansch onbedacht, Hoe loopt gy soo, met volle kracht, Ten quaad' en niet ten goede? Keer doch eens by u selve weer, En set u met bedaartheit neer, Van 's werelts lasten moede. Besin uw wegen eens te recht, En sie, hoe dat gy, al te slecht, Als met gedekten oogen, Zijt door de werelt heen geleidt, Die met haar snoo begeerlikheit U schendig heeft bedrogen. Sit hier in stilheit wat alleen; Versamel, met beleit, by-een Uw dwalende gepeinsen, En sla soo, met nauw ondersoek, Godts Wet- en uw gewete-boek Eens open sonder veinsen. Hoe los gy ook daar henen gaat, Soo weet gy nogtans van geen quaat. Maar sal 't al wel en goet zijn, Als Godt u ondersoeken sal? Hoe kondt gy noch in sulk een val Gerust enwel-gemoedt zijn? Ach! soo ik by my selfs verhaal Mijn doen en laten altemaal, Ik merke, dat mijn leven Geheelik sondig ende boos, Of ledig en gansch vruchteloos, Dus verr' is heen gedreven. En hebb' ik somtijts iet gedaan, 't Geen voor wat goets mee door mogt gaan In 't uitterlijk aanschouwen, Soo is voor u mijn beste daat Gelijk een vuil besmet gewaadt, Waar van men wel mag grouwen. Gelijk een vroeg-gevallen dauw Weer henen gaat eer dat hy nauw Op aarden is verschenen, En als een morgen-wolk haast scheidt Soo is al mijn weldadigheit, Soo haast se quam, verdwenen. Ik ben (helaas!) te licht verleidt Door 's werelts glimp en ydelheit, Ook door mijn eigen lusten, Door Satans list en vleijery, Die sich te samen tegen my Met kracht ten strijde rusten. Soo 'k nu mijn sonden, in getal, Voor u oprecht belijden sal, Van waar sal ik beginnen? Sy zijn veel meerder dan het zant, Dat niet te tellen is aan strandt. Wie kan s' al t'saam versinnen? Wilt gy al t' onrecht gade slaan, O Heere, wie sal dan bestaan? Ik ben des doots lang waardig. Ga met uw knecht niet in 't gericht; Want voor uw heilig aangesicht Is niemant hier rechtvaardig. By u is doch vergeving, Heer, Op dat wy u daarom te meer, Als goede kind'ren, vresen. 'k Verwacht u dan, Heer, ik verwacht; Mijn hoop sal op d'onfeilb're kracht Uws Woorts bevestigt wesen. Als ik mijn sonden, met berouw, Oprecht bely, gy zijt getrouw En in beloft rechtvaardig, Dat gy s' al t'saam vergeeft, en my Maakt van mijn misdaan rein en vry, Al ben ik 't gansch onwaardig. Ia soo waarachtig als gy leeft, En 't selfs uw mont gesproken heeft, Soo waar, O Heer, is't immer, Dat gy geen lust hebt in den doot Des sondaars, dien gy noo verstoot, Al waar hy ook veel slimmer; Maar daar in hebt gy lust veel-eer, Dat hy sich van sijn weg bekeer, En niet en sterv' maar leve: Dat hy met een gelovig hert Gebroken door der sonden smert, Sich tot uw Soon begeve. Hy roept die moe zijn en belast. Dit woort is seer getrouw en vast, En moet zijn aangenomen, Dat Iesus Christus, soo bereidt, Slechts om der sondaars saligheit, Op aarden is gekomen. Ik, die de meeste sondaar ben, Gelijk ik ongeveinst bekenn', Wil op dit woort vast hopen, En tot mijn Heiland, die my trekt, En dees' begeert' in my verwekt, Met dorst en honger lopen. Heer Iesus, 't geen uw Vader u Gegeven heeft, genaakt u nu; En, mits ik tot u kome, Soo weet ik, dat gy nimmermeer My van u uit sult werpen, Heer, Schoon noch mijn swakheit schrome. Uw Vader sal s' in sijnen naam, Door uw gebedt, bewaren t'saam, Die hy u heeft gegeven. De schapen, afgedwaalt van hem, Die volgen u op uwe stem; Gy geeft se 't eeuwig leven. Ia 'k sal u volgen nu voortaan, En 't padt der sondaars niet meer gaan. Laat my uw Geest maar sterken, En met geduerig onderstand Geleiden in een effen land. Dekt gy my met uw vlerken. Geef 't willen en 't volbrengen t'saam, Mijn Godt, en maakt my selfs bequaam Gy die versterkt den moeden, En dien, die geene krachten heeft, Veel lust en moet in 't herte geeft, Om hemelwaerts te spoeden. 