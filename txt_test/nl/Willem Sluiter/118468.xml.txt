 O Iesus, ware Vrede-vorst, Na wien mijn ziel geduerig dorst, Gy geeft my, na mijn wensch en lust, De ware vrede, vreugt, en rust. 'k Socht in de werelt rust wel-eer, Maar ik en vont s' er nimmermeer. Het geen soo haast weer moet vergaen. Kan 't onvergankelijk niet versaan. d'Onsterfelijke ziele moet Versaadt zijn van 't onsterflijk goet, Van u en uwe saligheit, Die sy door hope vast verbeidt. Ei, maak eens van my los en quijt Al wat gy selve niet en zijt. Gy zijt de volheit van mijn hert, En d'een'ge vreugt in mijne smert. Gy zijt mijn eer en roem in smaat In angst en noot mijn toeverlaat; En in gebrek en arremoet Mijn rijkdom en mijn hoogste goet. Wanneer aanvechtings hitt' ons rooft, Zijt gy ons een geweld'ge troost. Uw liefde-vier zy 't sterkste maar, En d'eene hitt' verdrijft haast d'aar'. Ei, neem mijn herte voor u in; Vervul het met uw soete min, Dat ik de werelt afscheidt geef, En u voortaan alleene leef. O Iesus, kom en blijf by my, Op dat mijn ziel te vreden zij; Tot dat gy my eens, hier van daan, Laat in gewenschte vrede gaan. Hoe wordt men, in die saal'ge staat, Uit uwe wellust-beek verzaadt! Daar sal ik, by uw aangesicht, Het eeuwig licht sien in uw licht. Gun my van deze vreugt somtijts, In soo veel moeilikheits en strijdts, Een kleine voorsmaak, dat ik graag Na 't voorgestelde doel-wit jaag. 