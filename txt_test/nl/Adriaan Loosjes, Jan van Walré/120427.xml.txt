 Willen wij genoegen smaaken, 't Geen bestendig is en zoet; 't Geen ons nimmer zal verveelen, Noch ten laatste ons bloozen doet? Kom, met lust den boog ontspannen! Dat de vreugd bij ons verkeer'! Maar omtogen met den Sluier Van welvoeglijkheid en eer. Gul en zorgloos losgelaten! Vrolijkheid verkwikt het hart; Blij' gelagch verlengt het leeven, Boerterij verdrijft de smart: Kom, vermaaken we ons éénstemmig! Dat ons hart geen moordkuil zij! Schuwen wij den doffen Sluier Der gehaate veinzerij! Word verbeeldingskracht of spotzucht Al eens meester van de tong, Dwaalt zij, daar het beter ware, Dat de reden haar bedwong; Laat onze eendragt nimmer wank'len Om een' ijd'len woorden-klap! Dekken wij dien met den Sluier Van de liefde en broederschap! Heilig zij de kring, mijn Vrinden, Wiens bestaan ons dierbaar is; Heilig zij steeds, in ons midden, 't Zegel der geheimenis! Vond men hier al iets berisplijks.... Wie, die 't ooit verbreiden zou? 't Blijv' verborgen in den Sluier Der stilzwijgendheid en trouw! Vinden we immer ons beledigd Door een woord of losse daad, 't Zij vergeeven en vergeeten! Vriendschap voed geen vuigen haat; Afgedaan en afgedronken! Geen herdenken meer, o neen! - Vrienden-twist smoort in den Sluier Der Vergetelheid alleen. Waare vreugd, aan de eer verbonden, Gansch vervreemd van veinzerij, Die de liefde en trouw verëenigt, Zet ons leevenskrachten bij, Jeugd en kracht, bekranst met roozen, Maaken 't leeven tot een' lust, En aan 't graf bemerkt de Grijsäart Eerst den Sluier van de rust. Naa een nut en vrolijk leeven Lagcht de rust ons streelend toe! Wél te doen aan zich en and'ren Laat den sterv'ling blij te moê: Deugd en Vreugd zijn naauw verbonden; Dat ons steeds dat paar geleid'! En wij vreezen nooit den Sluier Der ontzettende eeuwigheid! 