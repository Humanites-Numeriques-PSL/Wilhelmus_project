Het is een dach der vrolijcheytin des conincx hove,het heeft ghebaert een maecht een kint,een kint van groeten love,een kint dat is zeer wonderlijckinde all zoemael ghenuechtelijcknae zynder menschelijcheden;zyn weesen is onbegrijffelijchind alzomael onspreechelijchnae zynder godlijcheyden.Moeder inde dochter is ouch zyiers soens, inde hij ir vader;hoerten seytman dess gelijcks?hij is God ende mensche te gader,hij is knecht inde daer tzo heere,hij is over al, datz meer,onbegrijffelijck, zo vinden,und tsegenwoordich inde weerealsullighen wonder des groessen heereen can gheen man versinnen.Doen God inde mensche geboren waertal vander maghet puere,als vander lilien een rosen art,verwondert die natuere,dat die maghet eenen soon gewan,dye was eer eenich dinck began;sij was in zynen behaghen,dat die borsten der reynicheytmelch gaff zijnder kintlicheytdeme was zeer alt van daghen.Der engel dedet den herden cont,des nachtz, bij yren beesten;inder middernachten stonteyn coninck waer geboren met feesten,dem ghewonnen hadt eene maecht,und hatten in eyn cribbe gelachtin doechelgheyn ghewonnen;dat kint dat is der enghelen heere;God die doet den menscen meerdan hy canne versinnen.Eyn ghelass heel ongheschentund schijnt daer duerch die sonne,alzoe hevet die maget, na ind vuerejouffrouwe, een kint gewonnen;selich is die moder dan,dye Goeds soen ter werelt gewanin yren mechdelijcheeden;dye borsten die auch wayl zelich waren,dye God in zyne ionghen jarentzo suyghen hadde vercoren.In den donckeren wan een maechtder sonnen verlichtere,dat kint waert inden stal gelacht,allen der werelt stichtere;dye moeder ym in dye doechelkens want,dye sternen ym stonden zo der rechterhantdoen hij den hemel wrachte;hij schreiden als een kindeken doet,dye wolcken dronghen hem onder zijn voet,doen hij op voer mit crachten.Doe men alle die werelt bescreeff,die maget swaer met kinde was;tzoe Betleem, alldaer zij bleef,joncfrou aldae yers kints genass,dat ons moet bringhen inden hoffdaer die engelen singhen Godes loffvan neuwer werdicheyden;God hier boven in hemel rijck,nu geeft den menschen, up ertrijckvan goeden wille, vreden. Amen.