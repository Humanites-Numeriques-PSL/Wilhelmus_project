SO haest als ick hoore spreken,Wel aen laet ons alle seer saen,In dat huys onses Heeren gaen,Met vreucht is mijn hert ontsteken,Dat ons voeten sullen hier naerStaen binnen de poorten eerbaer,Van Jerusalem wel ghestichtet:Jerusalem is ghebout vast,End door vrede 't samen ghepast,End tot een stadt Gods fijn gherichtet.Daer sal dat volck comen te saem,De stammen Israels met een,Om Godt te prijsen int ghemeen,Na syn lieflijck ghebodt bequaem.Dit is de plaetse die Godt goetDavid gheeft, end wil datmen doetRecht end gherechticheyt daer binnen,Laet ons wenschen JerusalemGheluck, het moet oock wel gaen hemDie onses Gods stadt sal beminnen.Binnen u mueren woonen sal,Liefde, vreede, met eenicheyt:De huysen end Palleysen breytZijn vol van Gods segheningh' al,Om den wil der broederen mijn,End der vrienden die binnen zijn,Wensch ick u vreed' in allen hoeckenOm dat oock Gods Tempel seer reyn,Staet binnen u mueren niet cleyn,Wil ick steets uwen voorspoet soecken.