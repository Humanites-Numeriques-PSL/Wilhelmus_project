Wie wil horen singhenEen druckelijc nieu lietVan den coninc van Castilien,Hoe dat hi uten lande schiet:Trompetten ende claroenenDede hi so sere slaen,Dat si alle souden comenDie met hem wilden gaen.Als si opt water quamen,Daer geschiedde jammer groot;Die schepen vloghen van malcander.Si waren alle in groter noot.Die coninc sprac: ‘Joanna,Wel edel vrouwe mijn!Dit is bi uwer schuldenDat wi in desen node sijn.’Die coninc totten stierman sprac:‘Wel edel stierman fijn,Nu brenghet mi weder te lande!Mi en roect niet waer wi sijn.’Die stierman totten coninc sprac:‘Wel edel here mijn!Ic en can u niet te lande brenghen;Ic en weet niet waer wi sijn.’Die coninc viel ootmoedelijcOp beide sijne knien:Hi bat Gode van hemelrijcDat hem gracie mocht geschien.Die stierman totten coninc sprac:‘Wel edel here mijn!Mi dunct ic hore die voghelen singhen;Ic hope het sal wel sijn.’Doen si in Enghelant quamen,Men hiet hen willecoem sijn;Men schanc hen daer te drinckenDen alderbesten wijn.Van daer so ghinghen si seilenAl na dat Spaensche lant,Met onser edelder vrouwen,Al in behoudender hant.