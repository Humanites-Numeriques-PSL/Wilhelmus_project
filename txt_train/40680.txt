‘Het daghet inden Oosten,het lichtet overal;hoe luttel weet mijn liefken,och waer ick henen sal!‘Och, warent al mijn vriendendat mijn vianden zijn,ick voerde u uuten lande,mijn lief, mijn minnekijn.’- ‘Dats waer soudi mi voeren,stout ridder wel gemeyt?Ic ligge in myns liefs armkens,met grooter waerdicheyt.’- ‘Ligdy in uws liefs armen?Bilo, ghi en segt niet waer:gaet henen ter linde groene,versleghen so leyt hi daer.’Tmeysken nam haren mantelende si ghinc eenen ganckal totter linde groene,daer si den dooden vant.‘Och ligdy hier verslaghenversmoort al in u bloet!dat heeft gedaen u roemenende uwen hooghen moet.‘Och ligdy hier verslaghen,die mi te troosten plach!wat hebdy mi gelatenso menigen droeven dach.’Tmeysken nam haren mantelende si ghinc eenen ganckal voor haers vaders poorte,die si ontsloten vant.‘Och is hier eenich heere,oft eenich edel man,die mi mijnen doodenbegraven helpen can?’Die heeren sweghen stille,si en maecten gheen geluyt;dat meysken keerde haer omme,si ghinc al weenende uit.Si nam hem in haren armen,si custe hem voor den mont,in eender corter wijlen,tot also menigher stont.Met sinen blancken swaerdedat si die aerde op groef,met haer snee witten armenten grave dat si hem droech.‘Nu wil ic mi gaen begevenin een cleyn cloosterkijn,ende draghen swarte wijlen,ende worden een nonnekijn.’Met hare claerder stemme,die misse dat si sanck,met haer snee witten handendat si dat belleken clanck.