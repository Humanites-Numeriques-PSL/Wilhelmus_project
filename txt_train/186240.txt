Al ziet men voor dictators buigenDe groote mannen van den staat,Die den dictators lof betuigen,Terwijl hun volk ten ondergaat;Al ziet men voor dictators knielenDe vrije strijders van weleer,Terwijl zij dan hun slaven-zielenAls wierook branden voor hun heer;Al ziet men voor dictators bukkenDe fiere menschen van voorheen,Waarbij zij uit den staat al rukkenDe vrijheid, die hun kostbaar scheen;Toch zal geen dictatuur het winnen,Eens breekt de dag der vrijheid aan.Dan zal het volk opnieuw beginnen,Op eigen beenen sterk te staan.Eens zal het uur der vrijheid komen,Eens breken alle boeien stuk,Eens wordt der vrijheid stem vernomen,Als bode van een nieuw geluk.Eens zal de vrijheid triompheeren,Opnieuw ontrollen vrijheidsvaan.Eens zal de vrijheid wederkeeren.Het uur der vrijheid zal eens slaan!