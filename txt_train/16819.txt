Ic quam noch ghister avontin eenen boomgaert ghegaen,daer vant ic twee schoone ioncfroukens,so seere bedroevet staen;die eene was die liefste mijn,die ander hadde doorschotendat ionghe herteken mijn.Ick boodt haer een minnelijcke groete,ick sprac haer so minnelijck an;mach si mi niet ghebueren,so ben ick een alleyndich man.Ic wensche des nijders tonghen leyt,si hebben mi ghestolenmijn ghenoechte, mijn vrolicheyt.Dese nijders gaen hier achter straten,si stroeyen haer fenijn;mijn lief en wil ick niet laten,ik wilder noch tavont bi zijn,ic salse so minnelijc spreken.Al heb ic een verloren,een ander ic kiesen sal