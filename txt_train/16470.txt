Heer Haelewyn, die zong een liedeken kleyn,en die het hoorde die wouw' er by zyn,waer door dat' er veel zyn gekomen in pyn.Dan was daer noch een konings-kind,al van de schoonste die men vind,en die van haer ouders wiers zeer bemind.Zy ging voor haeren vader staen:vader mag ik wandelen gaen?mynheer Haelewyn die is zoo aengenaem.Neen myn dochter vol van rom,die derwaerds gaet komt noyt weêrom,wel zestien zyn'er dood gebleven met veel weedom.Dan ging zy voor haer moeder staen:moeder mag ik wandelen gaen?want mynheer Haelewyn die staet my wel aen.Neen myn dochter vol van rom,al die daer gaet komt noyt weêrom,veel dochters lieten daer hun leven en blom.Noch ging zy voor haer zuster staen:zuster laet my wandelen gaen,ik wil mynheer Haelewyn eens spreken aen.Neen myn zuster schoonste blom,al die daer gaet komt noyt weêrom,van al de maegden die daer blyven, staen de menschen stom.Voor 't lest sprak z' haeren broeder aen:mag ik by heer Haelewyn gaen,dat is al myn versoek, wilt 't my toch toestaen.'T en let my niet waer dat gy gaet,als gy uw' eer maer wel bewaert,en daer van en wil ik niet zyn vervaert.Gy mo(o)gt vry by mynheer Haelewyn gaen,uw bede wil ik niet afslaen,al wat gy my verzoekt wil ik u toestaen.Zy ging op haer slaepkamer fyn,deed aen een kleed van wit satyn,waer door zy scheen een godin te zyn.Zy deed aen een carnaeten rok,op ieder ploeye een gouden knop,en eenen alderkostelyksten voorschoot daer op.Zy sprong dan op haer vaders peird,en rede voord ten bossche waerd,met een mannelyk hert heel onvervaerd.In 't midden van den bosch heel fyn,daer vond zy mynheer Haelewyn,hi sprak schoon' maegd gy moet willekom zyn.Ik hop' gy zult worden myn deel,laet ons reyden nae myn kasteel,daer zal ik u toonen menig schoon juweel.Zy reden dan te saemen voord,op dezen weg viel menig woord,want het was eenen langen weg ongehoord.Zy kwamen dan op het galge-veld,denkt eens hoe dat zy was ontsteld,als zy daer zag hangen menig maegde-beeld.Alsdan heeft hy tot haer gezeyd:maget mids gy de schoonste zyt,zoo laet ik u kiezen met vlyt.Of dat gy wilt gehangen zyn,of sterven door het zweird met pyn,daerom wilt haest kiezen met vleyt.Wel als ik dan kiezen zal,zoo kies ik het zweird voor al,dat is de eerlykste dood in dit geval.Maer trekt eerst uyt uw beste kleed,daer mogt aen komen eenig leed,want ziet het maegde bloed dat springt zoo vreed.Maer eer zyn kleed ten halven was,lag zyn hoofd voor zyn voeten ras,en hy had het wel verdiend op dat pas.Den kop sprak levende noch half,maget ziet daer nevens de galg',daer zult gy vinden eenen pot met zalf.En strykt die voord aen mynen mond,maer zy riep: sterft valschen grond,en hy gaf zynen geest terstond.Zy nam het hoofd op g'heel verstoord,en rede op haer peird zoo voord,en liet het lichaem liggen in zyn bloed versmoord.Als zy kwam half weg de baen,kwam zynen vader daer gegaen:maget hoe mag het met heer Haelewyn gaen.'K heb hem gelaeten wel gesteld,en voord zit hy daer in het veld,wel met zestien maegden zit hy daer en speeld.Wat voorder op de zelve baen,kwam daer ook zynen broeder aen,dochter hoe mag het met heer Haelewyn gaen.Uw broeder is eenen heer vermaerd,zyn konsten heeft hy my verklaerd,en met zestien maegden is hy wel bewaerd,Dan noch wat voorder op de baen,kwam daer ook zijne zuster aen,om van den buyt en haeren broeder te verstaen.Hier wat voorder in het veld,daer is uw broeder als een held,aen zestien maegden heb ik hem gelyk gesteld.Als zy dan noch voorder was,daer kwam zyn moeder alzoo ras,mevrouw is mynen zoon noch wel te pas.Ik heb van 't leven hem beroofd,in mynen schoot heb ik zyn hoofd;hy is als Holofernes, my gelooft.De moeder weende heel gestoord:had gy wat eer gezeyd dat woord,gy en had zoo wyd niet geraekt voord.Gy zyt gelukkig leelyk wyf,dat gy behouden mo(o)gt u lyf;en dat ik u niet maek als uwen zoone styf.Zy reed dan voord als Judith wys,Zoo recht nae haer vaders paleys,daer zy wierd ingehaeld met eer en prys.Zy blaest den hoorn bly van zin,met victorie als een heldin,en heel het hof dat onfingt haer in min.