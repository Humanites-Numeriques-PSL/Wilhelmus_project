O Iesu soet,verleent mi doch confoort,sterct minen moet,druck worpt my over boort;valdy mi discoort,so en can ick niet voort,so swaer is therte verlaen;blive ic dus vergoort,in mijn sonden versmoort,so is mijn vruecht ghedaen.Gheeft mi doch raet,ick ben van troost seer bloot;aensiet minen staet,nature brocht mi inder noot;der werelt vruechde soetcoemt met ghewelde grootso diep int herte mijn;natuerken wert ghenoot,die gheest biedt wederstoot,och hoe soude ick blide ghesijn.Troost ghi mi niet,so make ick groot misbaer;in dit verdrietsterve ick die doot, tes claer;want van iaer te iaerso ben ick in desen vaer;o Iesu lief, dyen ic noyt en sach,dat valt natuerken te swaer,van desen twee weerde paer,dwelc ick wel claghen mach.Princersse fier,mijn hope staet al aen dy;reyne eglentier,aenhoort mijns drucx ghescryende staet mi bi,ende scheyt nu niet van mi,thoont doch u compassie soet;mi en ruct hoe dat si,mach ick comen vrybi u, mijn liefste goet.