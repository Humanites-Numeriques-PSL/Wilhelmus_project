Dat ick om een schoon beelde soetdus langhe moet blyven in ghetrueren,daer noeyt en was dan liefde goetnoch en heeft geweest myns levens dueren.Door nijders cueren is mi ghescietvoor een cleyn vruecht so menich verdriet.Haer aanschijn claer gheeft mi confoort,als ic aensie die schoonste figure;daer is een ander veel badt ghelooft,si sluyt mi buyten der dueren;si gheeft mi cuere als si mi siet:voor een cleyn vruecht, so menich verdriet.O Venus, u claghe ick mijnen noot,dat ic mijn soete lief ken moet derven;een cusken aen haer mondeken root,een troostelijc woort laet mi verwerven;dat ick moet sterven, mijnen druck aensiet:voor een cleyn vruecht, so menich verdriet.Nu rade ick elcken amoreusdat hi zijn lieveken nyet en vergramme;haer wesen is so coragieus:spreect een woort doecht, wat di misquame;wacht u van blame, quade nijders tongen vliet:voor een cleyn vruecht, so menich verdriet.