Het quamen drie coninghen ghereden,wel verre wt Orienten lant,tot Bethleëm der steden;haers ghelijc men noyt en vant.Te Ierusalem, so wij horen,aldaer so wouden si sijn;si vraechden: ‘waer is hi gheborender Ioden coninc fijn?‘Wij comen hem aenbeden,wij hebben sijn sterre ghesien;het is seer corts gheleden,het moet wonder bedien.’Als Herodes dat verhoorde,wel seere ontsach hi hem;van binnen hi hem verstoorde,ende alle Hierusalem.Hi beval hen te gane;hi sprack: ‘gaet, soect dat kint,ick wilt oock beden ane,coemt segt mi als ghijt vint.’Als si buten Ierusalem quamen,op dyen selven tijthaer sterre si weder vernamen,dies waren sij seer verblijt.Die sterre was hen voer gaendetot daer dat kindeken was,ende daer bleef si staende;sij buychden neder int gras.Een huysken sonder doren,dat vonden sij daer bi,ende dat kindeken gheborenvan Maria, die maghet vry.Sij vielen opter eerdenvoer tkindeken .xiij. dagen out;sij offerden hem met weerdenwierooc, myrre en gout.Snachs, als si slapen wouden,heeft hen Gods engel gheopenbaerteenen anderen wech, dat sy trecken soudentot haren lande waert.Nu loven wij alteenendat kindeken weerdelijck,dat hi ons wil verleenenhier nae sijn eewich rijck.