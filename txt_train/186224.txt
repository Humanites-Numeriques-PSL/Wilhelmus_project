Neen geen genade, geen verschooning.Geen preeken over: hebt geduld,Want op de daad volgt de belooning:Het gansche Duitsche volk draagt schuld.De zielen onder Gods altaren,Zij roepen: Heer hoelang? Ontwaak,Het bloed van vele martelaren,Het schreit ten hemel; schreit om wraak.Zij hebben duizenden van JodenEn ook niet-Joden wreed vermoord.Zij sleepten, die nog weerstand bodenEn and'ren werden opgespoord.Ze namen vaders weg en zonen,Zij sloegen hen als beesten neer.Hoelang nog moeten wij het hoonenVan hen verdragen? 't Gaat niet meer!Er wordt een stem gehoord in Rama,Een kreet, een klacht, een droef geween.Afschuw'lijk is het groote drama,Dat zich nu afspeelt om ons heen.Niets is meer veilig, geen positieBekleed in stad of maatschappij,'t Is erger nog dan d' inquisitieIn vroeg're Spaansche dwing'landij.Wij volk van Neerlands vrije stranden,Wij kunnen het niet langer aan.Komt Britsche legers, komt hier landen,Wij zullen helpen raak te slaan.Dan zullen wij nog eenmaal knielenEn bloemen strooien op het grafVan hen, die voor de vrijheid vielen,Van die voor vrijheid 't leven gaf.