Wildy hooren een goet nieu liet?en dat sal ic ons singen,wat heer Danielken is gescietal met vrou Venus minne.‘Oorlof, sprac hi, vrouwe waert,ende ic wil van u sceyden,ic wil gaen trecken te Romen waertal om des paus geleiden.’‘Heer Daniel, wilt ghi orlof ontfaen,ic en wil u niet begeven:laet ons in die camer gaendie hoochste minne pleghen.’- ‘Dat en doe ic niet, vrouwe fier,mi dunct in alle minen sinne,u ogen bernen als waert een vier,mi dunct ghi zijt een duvelinne.’- ‘Heer Daniel, wat ist dat ghi segt?ghi en dort u niet vermeten,coemt ghi noch weder inden berch,dat woort en sal ic niet vergeten.’- ‘Trouwe neen ic, ioncfrou stout,nu, noch te geenen stonden,en peyse ic om dijnen rooden mont,die en achte ic niet tot allen stonden.’- ‘Daniel, wilt ghi oorlof saen,neemt oorlof aen die grijsen,werwaert dat ghi henen keert,onsen lof sult ghi altijt prisen.’Hi nam een staf al in zijn hantende hi streec te Romen binnen:‘nu bidde ic Maria, die moeder Gods,dat ic den paus mach vinden.’Doen hi quam voor den paus ghegaen,voor onsen eertschen vader:‘here, ic soude mi biechten geernende roepe op God genade.‘Ic soude mi biechten seer bevreestmet alle mijnen sinne,ic heb seven iaer inden berch gheweestmet vrou Venus die duyvelinne.’- ‘Hebdi seven iaer inden berch gheweestmet vrou Venus die duyvelinne,so sult ghi bernen ewelijcal in die helsce pijne.’Die paus nam eenen drooghen stockende stack hem in die aerde beneven:‘wanneer desen stock roosen draechtdan zijn u sonden vergheven.’- ‘Vermaledijt moeten die pausen zijndie ons ter helle drijven,si hebben Gode ghenomen so menighe siel,die wel behouden mochte blijven.’Hi tooch te Ronsen opt hooge huysom drie zijnder suster kinder,die nam hi al metter hantende leydese bi Venus zijnder vriendinne.Al doen den derden dach omme quam,dien droogen stock droech roosen;men sant bode ende wederbodeom heer Daniel te soecken.Doen hi voor den berrech quam,vrou Venus die quam hem teghen:‘segt mi, segt mi, Daniel fijn;hoe is die reyse gelegen?’- ‘Hoe nu die reise is gelegen,daer toe is mi so leyde:die paus heeft mi sulcken troost gegeveneeuwelic van God te zijn ghescheyden.’Doen sette si hem eenen stoel,daer in so ghinck hi sitten,si haelden hem eenen vergulden napende wilde Danielken schincken.Hi en wilde eten noch drincken niet;si wilde eenen raet versieren,hoe si in die camer comen soumet seven camerieren.Mer doen si wter camer quamal lachende ende al spelende,al had si eewelijck ghespeeltheer Daniel die hadde ghesweghen.Mer die dit liedeken eerstwerf sanck,sijn herte lach hem in dolen,hi was liever in Venus bedwanckdan in helsche scholen.’