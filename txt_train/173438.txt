Wij willen ons gaen verheffenboven alle aertsche dinghen,ende climmen met onse ghedachtenal onder die seraphinen.Als wi daer boven comenwat vinden wi daer bereetmet also claren aenscouwen:die heylighe drivuldicheyt.Die vader toont ons sinen sone,die sone, den heyligen gheest;wat mach ons daer ontbrekenvan haerder alder feest?Dan coemt der sielen engelende brengtse al voerden throon;o Iesu, soete bruydegom,ende weest nu der sielen loon.Dan spreect die moeder tot haren sone:‘sone, ontfangt ons dese bruyt,al wt dat dal der tranenis si ghecomen wt.‘Si heeft so veel gheledenbangicheden van binnen;dat haer doen was verborgen,gheeft haer dat nu te kinnen.’Dan spreect die God selver:‘coemt, mijn verwaende bruyt,het suchten wt uwer hertenheeft mi geweest een soet geluyt.‘Coemt, ghi sult ontfangendie croone is u bereyt;ghi en sult nu niet meer lidenstrijt oft eenighe bangicheyt.‘Ghi en sult nu nimmermeer liden,this altemael ghedaen:die winter is gheleden,den rijm is al vergaen.‘Die winter is gheleden,den rijm is henen ghegaen,die somer is ghecomen,die bloemkens sijn ontdaen.’Dan buycht haer de siele nedermet so groter weerdicheyt;te loven ende te danckenis si altoos bereyt.‘Ick ben te cleyn te lovenden heere van sijnder minnen;mer ic beveelt den schonen choorder engelen, der seraphinnen.’Dan singen alle die maechdenden over soeten sanck:‘wi hebben den strijt verwonnen,des gheven wi Gode danck.’