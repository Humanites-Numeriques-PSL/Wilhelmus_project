HOe lieflick syn dyns tempels woonsten, Heer,Myn siel mit lust dyns huyß ingangk beghęrt,Myn hert end vleesch syn mit vruegden ontsprongenMit haest, tot den leuenden God, te komen.De musschɇ end de swalwɇ hueren nest slechtGheuonden heeft, daer sy huer ionghen legt,So lust my oock, o God na dynɇ autaren,O myn Koningk, end Heere der heyrscharen.Saligh syn die in dyn huyß woonen vry,Eeuwelick vroo, sy sullen prysen dy.Saligh is wiens kracht in dy is gheleghen,End in wiens hert beuest syn dyne weghen.Door t’dal des drucks gaende sy sullen fyn,Altyd voorsien van schoon fonteynen syn,Van dueghd tot dueghd sy sullen gaen mit vreden,End sullen vry in Sion tot God treden.O Heer, end God der heyrscharen verhoorMyn bidden, hęrck God Iacobs onghestoort.God, die onse beschęrmer bist, vol trauwen,Wil in d’aenschyn dyns Ghesalfden stracks schauwen.Want ghewislick een dagh in dyner saelIs beter dan elders duysent te mael,Lieuer wachtdɇ ick de duer des huyß myns Heeren,Dan dat ick wou, mit den boosen, verkeeren.Die Heer is my tot eener sonnɇ end schild,Ghenadɇ end eer die Heere gheuen wilt,End syn goeden den vromen sonder rauwen,Saligh is, Heer, die in dy sal betrauwen.