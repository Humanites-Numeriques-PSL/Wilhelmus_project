Hemels Vader ontfermt doch my;ick ken dat ick een sondaer sy,ick hebbe gedwaelt en gesneeft,na uwen wille niet geleeft;dies ghy my vaderlyck castijten toocht dat ghi ghenadich sijt.Ick danck u, Vader, meenichfout,dat ghi my voor u kint noch hout,twelck ick mercke aen dijn castien,dat al u kinders moet gheschien;anders liepen sy heel verdwaelt,als een die vanden wege faelt.U castyden is mi seer goet;ick wilt ontfangen met ootmoet,want ghy geesselt doch alle kinthet welcke ghi dwalende vindt,als ghijt wederom wilt ontfaenen niet laten verlooren ghaen.Alst in castien zijn schult bekendtend hem wederom tot u went,na uwen vaderlycken aerten hout ghi hem voor gheen bastaert,maer ontfangt hem voor dijn kint soet;een bruylofts cleet ghi hem aendoet.In u huys ghi hem weder leyt,een maeltijt hebt ghy toe bereyt,daer ghi hem door u soons weldaetsijn hongerige siel versaet,die, als een onbevlecket lam,de doot hier voor ons sterven quam.Eenen offer heeft hy ghedaen,die eewelyck sal blyven staen,op dat daer duer worde gespijstdie oprechte boete bewijst,met wille om te doene voortal dat ghebiet dijn heylich woordt.Op dat ic so worde gesint,sterct my door uwen soon bemint,en geeft my, Vader, uwen geest,op dat ick worde onbevreest;dat hi oock spreke, duer mijn mont,wat u behaecht tot alder stont.Tot prijs ws soons gebenedijtende tot mijns naesten profijt,tot beschaemtheyt, o Vader God,die met u woordt bedryven spot,dat hy daer duer oock si gestichtdie wandelt in dijn clare licht.Vader, ghi hebt al myne schultvergeven, opdat si vervultdat uwen mont ghesproken heeft;dies mijn herte niet meer en beeft:uwen geest versekert mijn sin,dat ick, Vader, u soone bin.Acht ghi my voor u soon bequaem,so ben ick oock u erfgenaemduer Christum, die mi heeft ghecochtend in u ghenade gebrocht,duer sijn doot ende dierbaer bloet,waer duer hi my troost gheeft en moet.O goetheyt Gods ongrondelyck,o liefde onvermondelyck,wie sal Gods barmherticheytvolprysen inder eewicheyt,die hy ons wt ghenaden schenct;wel hem diet wel te recht bedenct.