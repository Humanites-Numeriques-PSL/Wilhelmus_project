Ons naket eenen soeten tijt,wi moghen al wel sijn verblijtmet herten ende met sinnen;ons is gheboren, des seker sijt,so soeten ionghelinghe.Ons is gheboren so cleynen kint,van eender maghet een ionghelinck,een sone is ons ghegeven;dat is ons allen een salich dinc,in hem is deeuwich leven.So schier als hi gheboren was,wert hi gheleyt, also ic las,in eender couder cribben;want daer gheen ander wieghe en wasdaer hi in mochte ligghen.Op luttel hoey wert hi gheleyt,Iosephs coussen, sijn eerste cleet,daer wert hi in ghewonden;noyt en was meerder oetmoedicheytin deser werelt vonden.Die beesten vielen op haer knyen,waer was dat wonder meer ghesien?si bekenden haren heere;dat en sach men noeyt gheschien,het is ons een grote leere.Het wert den herderen gheopenbaert,al vanden enghel al metter vaert,die hem die bootscap brochte;si liepen al te Bethleem waert,daer si dat kindeken sochten.Si vonden alle die waerheyt,als hem die enghel hadde gheseyt,vanden kinde ende vander moeder;het is ons een grote waerdicheyt,dat hi is onse broeder.Die herderen liepen altehant,si maecten meere al om int lantdat Ihesus was gheboren;waer ons dat kindeken niet ghesant,wi waren al verloren.Daer na opten achsten dach,als ons sinte Lucas doet ghewach,so wert dat kint besneden;sijn suver bloet men storten sachin sine ionghe leden.Ihesus wert dat kindeken ioncgheheten op die selve stont;des wi ons allen verblidenen draghen in onser sielen gronthem eewelic tot allen tijden.Drie coningen quamen also verrewt haren lande, bi eender sterre,tot Bethleem in die stede;si offerden wieroock, gout ende myrretot sijnder waerdichede.Doen Herodes dat vernam,wert hi toornich ende gramin alle sinen sinnen;hi dacht, hoe hi dat ionghe lamal totter doot mocht bringhen.Herodes gheboot den ridderen sijnte doden al die kinderkijndie inden lande waren;sijn hert dat was in groote pijn,hi en woude niemant sparen.Ioseph doen met haesten grootmetten kinde ende sijnder moeder vlootals hem die enghel seide:‘vliet in Egipten, om den noot,al door die langhe heyde.’Nu bidden wi dat kindeken cleynende Marien, die suver maghet reyn,dat si ons willen beschermenende bi hem ons brenghen al ghemeyn,ende onser altijt ontfermen.