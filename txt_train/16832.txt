Ic sie die morghensterne,heer Jesus claer aenschijn;hi weckede mi mit liden:danc hebbe die Here mijn.‘Wat is daer dat mi wecketende mi niet slapen en laet?ic wil die werelt latenende al haer toeverlaet.’- ‘Dat bin ic, ridder coene,een Heer die voor u strijt;wanneer wildi mi lonenal minen arrebeit?’- ‘Ghenade, Here, ghenade!siet aen u selves lof,ic soude u gheerne dienen,condic of mochtic noch.‘Het gaet vast aen een ende,hoe gheerne waer ic daer,daer ic mit claren bekennendie waerheit mochte verstaen.’- ‘O siele, ghi staet so stille,ghi en comet mi niet so nae,dat ghi mit claren bekennendie waerheit mochten verstaen.’- ‘Ghenade, Here, ghenade!och lieve Here mijn,ic soude so gheerne volbrenghenden liefsten willen dijn.’- ‘Och siele, lieve siele,nu doet den willen mijn,boven alle gheschapen dinghensuldi die liefste sijn.’- ‘Sal ic boven allen dinghendie alreliefste sijn,so draghe ic u op mijn wesen,want Here dat is doch dijn.’Och dat een gheestelic hertehem so becommert in deser tijt,dat God of sine ghenadegeen stede in hem en vint!Ic sie die morghensterre,heer Ihesus claer aenscijn:‘ic gruet u sonder merrenmet alder herten mijn.‘Och wie mach ic daer horenmaken so suet ghebaer?Het luydet in mijnen oorenoft gulden herpen waer.’- ‘O siel, wildi mi minnenende mi bekennen bat,ende mi daer mede ghewinnen,ic ben dijnre herten scat.’- ‘Ihesus, och lief vercoren,mijn troost, mijn toeverlaet,verleent mi al te vorente volghen uwen raet.’- ‘Wildi bi rade leven,so laet uws selves raet,en wilt dat al beghevendaer uwen sin toe staet.’- ‘Sijn dit die naeste weghen?so ben ic seer vervaert:natuer die en wils niet pleghen,het is haren rechten aert.- ‘O siel, slaet op u oghen,siet aen mijn bitter pijn,mijn edel bloet verdroghen;wildi mijn beter sijn?’- ‘Wildi mi niet begheven,Ihesus, mijn gulden pont,so wil ic u al mijn levendragen in minen gront.’- ‘O siel, sou ic u laten?neen ic, in gheenre stont;ic ben om uwer batenter dood toe seer ghewont.’- ‘O Heer, u bedructe tranengheeft mi doer u oetmoet,en dat ic, mits u vermanen,mach vercrighen dat eewighe goet.’- ‘O siel, ontfaet die crone,mijn trou die gheve ic di;mi suldi hebben te loone,en scheyt nu niet van mi.’‘Ick sie die morghensterre,heer God u claer aenschijn,daer af ben ick so verre;dies mach ick wel droeve sijn.‘Wie is hi die daer singhetende mi niet rusten en laet?Mi dunct, dat hi mi dwinghette kennen mijn misdaet.’- ‘Dat ben ick, reden koene;ick hebt u langen tijt gheseyt,dat ghi moet gheven soene,al duncket u arbeyt.’- ‘Och reden, laet dat varenende en spreect daer niet meer of;wilt God, ick sal noch tiarenwel quiten mijn belof.’- ‘Nature, ghi beyt te langhe,dies ben ick seer vervaert:want ons heeft in bedwangedie doot die niemant en spaert.’- ‘Waer ic mi wende oft keere,ghi en doet mi gheen verdrach;altoos wilt ghi mi leerente laten dat ick plach.’- ‘Conde ic u daer toe bringen,dat ghi wilde hooren na mi,wij souden met vruechden singeneen liet van minne vry.’- ‘Den tijt is om gheleden;daer coemt mi sorghe af,dat ic den tijt voerledenniet weder halen en mach.’Dit sullen wi beclagen seerein onser herten gront,dan sal God onse heeresijn gratie ons maken cont.Ick sach de morgen sterneher Ihesus in claren schyn;he weckede my myt liden,danck hebbe de here myn.‘Wat ist, dat my wecket,und my nicht slapen en let?ick wyl de werlt verlatenund al er toverlat.‘Genade, here, genade!seet an jw creatur und solves lof!ick solde jw gerne deynen,konde ick of mochte ick noch.‘Eth geit vast an den ende;wu gerne wer ick dar,dar ick myt klaren ogende warheit mochte verstaen.’- ‘Och zeile, gy staet so stylle,und gy en komen my nicht so na,dat gy myt claren bekennende warheit mogen verstaen.’- ‘Genade, here genade,och leve here myn!ick solde so gerne vullebrengenden levesten wyllen dyn.’- ‘Och zeile, leve zeile,nu doil den willen myn;boven allen geschappenen dyngensolle gy de leveste sijn.’- ‘Sal ick boven allen dyngende alder leveste syn,so drage ick dy up myn wesen,want, here, dat is doch dyn.’Och, dat eyn geistlick herteem so bekummert in dusser tydt,dar God und syne genadegyhe stedde in en vynt.