‘Het daget inden oosten,die maen schijnt over al;hoe geerne soude ick wetenwaer mijn ziel varen sal,hoe geerne soude ick weten.’- ‘Och siele, vry edel siele,nu gaghet eenen ganckal tot den boom des cruycen,aenmerckt wie daer aen hangt;al tot den boom des cruycen.’Die siele die keerden haer ommein alsoo corter stont;daer sach sy haeren ghemindenbebloet, soo seer doorwont;daer sach sy haeren gheminden.‘O Jesus, soete Heere,hoe sijdij aldus ontdaen,dat ghy dat bitter lydenom mynent wil hebt ontfaen?dat ghy dat bitter lyden.- ‘Och ziel, vry edel siele,tis al om u geschiet;dus moochdy allen u lydenom my achten voor niet;dus moochdy allen u lyden.‘Nu gaget tot mynen handen,ontfangt myn gratie daer,ende steltse badt te werckeende leefter beter naer;ende steltse badt te wercke.‘Nu gaet tot mynen voeten,aenmerct die wonden soo groot;ick vergeve u allen u sondenal door mijn bitter doot;ick vergeve u allen u sonden.‘Nu gaet tot mijnder sijden,aenmerct die wonde soo diep,wilt daer altijt in blyven,mijn alderliefste lief;wilt daer altijt in blyven.‘Nu gaet tot mynen hoofde,aenmerckt die croone soo groot,sy is bespreyt met bloede,met mynen bloede soo root;sy is bespreyt met bloede.‘Die croone die suldy draeghenin uwer herten diep;daer aen so salmen mercken,ghi syt myn liefste lief;daer aen so salmen mercken.’Al aen den boom des cruycensoo hinc die jongelinck;hy riep soo luy van binnen:‘vervult es alle dinck;’hy riep soo luy van binnen.So wie met swaren sonden,met sonden es bevaen,en willet u niet versaghen,maer willet tot hem ghaen;en willet u niet versaghen.