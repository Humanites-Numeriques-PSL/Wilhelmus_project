Wilt ontspringhen, lofsanck singhenonsen Heer' ghebenedijt,want hy doet ons groote dinghen;hier af looft hem met iolijt,en wilt u van quaet bedwinghen;sijn weldaet ghedachtich zijt.Ingheseten, wildy wetenwat den Heer' ons heeft ghedaen?Door zijn goetheyt onghemetengheeft hy ons zijn lichaem saenvoor een spijse om te eten;wilt hem weerdelick ontfaen.Proeft u sinnen wel van binneneer dat ghy ontfanghen sultdesen grooten schadt der minnen,die hemel end' aerde vult;eer dat ghy die sult beghinnen,spreeckt ootmoedelick u schult.Groot en cleyne, maect u reyneen trect aen u bruylofts cleyt;comt ter tafel Godts ghemeyne,aensiet wat daer is bereyt:Godts lichaem en bloet certeyne,alsoo hy ons selve seyt.Dese spijse groot van prijse,liefd' in onse sielen straelt;wt des hemels paradijseis hy voor ons neer ghedaelt;looft hem, met d'engelsche wijse,van dees spijse onghefaelt.Glorie, lof, hoocheyt, eere,sy die hooghe triniteyt,die ons arme menschen teeredese spijse heeft bereyt;u loven wy, onsen Heere,nu en inder eeuwicheyt.