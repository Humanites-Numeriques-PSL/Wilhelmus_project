Ick sach de morgen sterneher Ihesus in claren schyn;he weckede my myt liden,danck hebbe de here myn.‘Wat ist, dat my wecket,und my nicht slapen en let?ick wyl de werlt verlatenund al er toverlat.‘Genade, here, genade!seet an jw creatur und solves lof!ick solde jw gerne deynen,konde ick of mochte ick noch.‘Eth geit vast an den ende;wu gerne wer ick dar,dar ick myt klaren ogende warheit mochte verstaen.’- ‘Och zeile, gy staet so stylle,und gy en komen my nicht so na,dat gy myt claren bekennende warheit mogen verstaen.’- ‘Genade, here genade,och leve here myn!ick solde so gerne vullebrengenden levesten wyllen dyn.’- ‘Och zeile, leve zeile,nu doil den willen myn;boven allen geschappenen dyngensolle gy de leveste sijn.’- ‘Sal ick boven allen dyngende alder leveste syn,so drage ick dy up myn wesen,want, here, dat is doch dyn.’Och, dat eyn geistlick herteem so bekummert in dusser tydt,dar God und syne genadegyhe stedde in en vynt.