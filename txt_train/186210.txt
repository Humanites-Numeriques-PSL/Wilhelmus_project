Geloof ze niet, wanneer ze u verkonden,Dat Duitschland 't zwaard beschermend heeft gestrekt.Zij hebben keer op keer hun heilig woord geschonden,Hun meineed heeft ons toen, tien Mei, gewekt.Herinner u, hoe hun vandalen-hordenStaten schoffeerden tot ‘bezet gebied’,Terwille van Neuropa's nieuwe orde......!Vergeet het niet!Herinner u de duizendtallen Joden,- Sinds eeuwen burgers van het Duitsche land -Die voor de schoften met hun knuppels vlodenAls weerloos wild voor fellen heidebrand.Herinner u de slachting, de infamePogroms aan 't edelste op velerlei gebied.Herinner Einstein u, en Freud, en andre namen!Vergeet het niet!Herinner u hun concentratiekampen,De marteling, door mensch aan mensch begaan!Hoe krijgsgevangenen, door gifgasdampen,In hun fabrieken, blind, ten onder gaan!Herinner u, hoe met hun helsche krachten,Als stoomwals plettend elk neutraal gebied,Zij niets dan honger en verarming brachten!Vergeet het niet!En: Rotterdam: Bedenk te allen tijdeHoe onze stad verwoest werd en verbrand!Denk: Rotterdam, wanneer soms medelijdenMet enkelingen van 't vijandig landU mocht bevangen! Denk: ‘Zij hielpen spreidenDie namelooze ellende op elk gebied’Weiger hun hand! Dit moet ons eeuwig scheiden!Vergeet het niet!