Ic heb ghejaecht mijn leven lancal om een joncfrou scone,die alresoetste wijngaertranc,die daer is in shemels trone;met enghelen is si om beset,ic en can daer niet bi comen;mijn sonden hebbent mi belet,des ic mi mach bedroven.Ic bin verdoelt op deser jacht,die werelt heeft mi gheloghen,ghenoechte heb ic seer gheacht,in wanen bin ic bedroghen;rijcheit ende lof heb ic ghemintende idelheit uutvercoren;int jaghen bin ic dus verblint,den wech heb ic verloren.Ic wil opstaen, tis meer dan tijt,ende soeken hem alleineder joncfrou soon, diet al verblijt,Jesus ist dien ic meine;hi is den wech, alsmen verclaert,ic wil mi tot hem keren,den rechten wech ter joncfrou waertmach ic noch aen hem leeren.O Jesu heer, nu bid ic diuut al mijns harten gronde,van sonden wilt mi maken vri,dats nu ende tallen stonde;doet mi die pure moeder dijnmet suverheit aenscouwen,doer haer wilt mijns ghenadich sijn,ic wil haer dienen met trouwen.Der enghelen vroecht, wilt op mi slaendijn ontfermhertighe oghen;ic heb u grotelic misdaen,des is mijn hart in doghen;ghi sijt des sondaers toeverlaetende troestersce der armen,ghi sijt die gheen daert al an staet:wilt mijns doch nu ontfarmen.Mijn vrienden, maghen ende scatdie sullen mi beswiken,die scriftuur bewijst wel dat,ic moet alleine gaen striken;o moeder Gods, daerom wilt staenbi mi als ik sel sterven,want ic moet loen naet werc ontfaen,wilt mi ghenade verwerven.Die dit liedekijn eerstwerf sanc,is seer ghequetst van binnen;sein vleisc heeft hem ghemaect so cranc,dat hi is flau van minnen;o Jesus, die dranc den bitteren drancant cruis om smenscen wille,behoede ons van der hellen stancende van des duvels quelle.Ick hebbe gheiaecht mijn leven lancal om een ioncfrou schone,die alderschoonste wijngaertranck,die is in shemels throne;si is met enghelen so omset,ic en can daer niet bi comen;dat hebben mi mijn sonden belet,des wil ic mi ontvromen.Ic ben verdwaelt in deser nacht,die werelt heeft mi bedroghen,ghenoechte heb ic so seer gheacht,mijn waen heeft mi beloghen;rijcheyt ende eer heb ic ghemintende ydelheyt vercoren;al iaghende ben ic aldus verblint,en heb minen wech verloren.Ic wil opstaen, tes meer dan tijt,ende soeken hem alleeneder maghet sone ghebenedijt,Ihesus ist dien ic meene;hi is den wech, alsmen verclaert,ic wil mi tot hem keeren;den rechten wech ter maghet waertsal ic aen hem leeren.O Ihesus heer nu bidde ic dial wt mijns herten gronde,van sonden wilt mi maken vrijnu ende tot allen stonden;laet mi die waerde moeder dijnmet suverheyt aenschouwen,doer haer wilt mi ghenadich sijn,want mi mijn sonden rouwen.Der engelen vrouwe, wilt op mi slaenuwe ontfermhertighe oghen;ic heb so swaerliken mesdaen,des lidet mijn herte doghen:ghi sijt des sondaers toeverlaet,ende onderstant den armen;ghi sijt die ghene daert al aen staetwilt doch mijns ontfarmen.Vrienden, maghen ende schatdie willen mi beswiken,scriftuere die bewijst wel, datic moet van haer gaen striken;och moeder Gods, wilt mi bistaenals ic sal moeten sterven,want elc sal loon na werc ontfaen,wilt mi ghenade verwerven.Och, die dit liedeken eerstwerf sanc,was seer ghequelt van binnen;sijn vlees was hem gemaect so cranc,dat hi flaeu is van minnen;Ihesus, die dranc den bitteren dranckaent cruys om smenschen leven,bescermt ons vander hellen stancende van dat eewighe beven.