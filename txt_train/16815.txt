‘Ic heb om vrouwen willeghereden so menighen dach;nu segt mi, scoon vroudelinge,hoe sidy nu bedacht?Och, wildi bi mi bliven,so segghet mi nu ter tijt,want ic moet van hier nu scheiden;ei, schone lief,mi lustet een ander wijf.’- ‘Lust u een ander wijflijn,so keert u herte van mi;nu segghen al die liedendat ick die liefste si;die eere wil ic behouwentot den lieven boele mijn;uit vrien vranken wille,ei, schone lief,sal ic dijn eighen sijn.’- ‘Hier mede heb ic ghecosen,het is mi van herten leet,ic hebbe om uwen willeghereden so menigen dach.Schoon lief, laet u gedenkendie trouwe die ic u gaf;och, doet uw hert weer open,ei, schone lief,ende sluytet mi daerin.’Hi nam die suyverlijckeal bider witter hant,hi leydese also verre,al over dat smale padt,al in een camerken duyster;daer lach die boele en sliep.Die wachter op hoger tinnen,ei, schone lief,hoe luyde mer dat hy blies.‘Is daer yemant verborghen?hi rise nu ter tijt,dat hem die niders niet en verspiedenal bi dat schone wijf.Ic sie die morghen sterreende den dach die spruyt daer by;ic hoor die vogelkens singen,ei, schoone lief,daer toe die nachtegael.’‘Laet singhen wat si willen,ten is nog ghenen dach,so moetse God bewaren,daer ic te nacht bi lach.Si heeft twee valcken oogen,daertoe eenen huebschen mont;so moet ic van haer scheiden;ei, schone lief,God spaerse langhe ghesont.’