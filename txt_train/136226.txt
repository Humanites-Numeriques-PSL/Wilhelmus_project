Een karretjen op een' Zandweg reed;De maan scheen helder, de weg was breed,Het paardje liep met lusten;('k Wed, dat het zelf zijn' weg wel vindt:)De voerman leî te rusten....Ik wensch je wèl-thuis, mê-vrind!Een karretje reed langs Berg en Dal;De nacht was donker, de weg was smal,Het paard liep als met vleugels;(De sneeuwjagt zweept zijn oogen blind:)De voerman houdt de teugels....Ik wensch je wèl-thuis, mê-vrind!Eén karretje keert behouden weêr;Het ànder heeft er geen' voerman meer; -Waar mag hij zijn gebleven?'k Wed - dat je 'em op den Zandweg vindt,Of mooglijk wel daarnéven...Hij komt niet weêr thuis, die vrind!