Laet ons,Laet ons de mey wat loven,Met love heeft hy bestovenDie hoven,Noort ende suut:Ghelijc die rosen die staen in cruut,Zo neemt hy uut.VirtuutBoven alle maenden die men vintZo heeft de Mey, vri uut ghetermintAlsoet wel scintSuut ende nort.O minders ionc, nu naer my hoert,Ende neemt confort!OrbortDen tijt, die es vor hoghen:Wilt elc u minne toghen,Ende poghenNaer uus liefs danc.Gaet hoort der nachtegalen sanc;Die vruecht es lanc.Vry vrancSo eyst goet gaen in dat foreest:Elc mach versceppen sinen gheest,Ende onbevreestEnde wel bevrijt,So sijn wy inder vroeyden crijtDen meyen tijt.JolijtDat moet ons langhe dueren,Wil ons de mey bemueren,Mijn truerenBedeghe al stel,Men vint meer, dat weet ic wel,In segghet niet el.BevelVan uwen lieve wilt an trecken,Wilt uus liefs eere decken;Scumt tbeckenDie spreken quaet,Daer zy noeynt an en saghen mesdaet:Dat es mijn raet.VerstaetWat ic u hebbe ghesonghen!Wacht u van quaden tonghen,Ghy ionghe!Sy houden haer lot,Ende met goeder minnen den spot:Dat es mijn slot.