Solaes willen wi hanteerenende altoos vrolic sijn,ende blijdelic hoverenmet Ihesus mijn minnekijn;waerom so willen wi trueren?Het en mach anders niet sijn;ten sal niet langhe dueren,dat ic bedruct sal sijn.In al die werelt wijdeen vindic niet so goet,dat mi mach maken blijde,dan Ihesus mijn minnekijn;hier om wil ic mi ghevenhem te dienen tot alder tijt;so wert ic van u verhevenende eewelic verblijt.Hi is een heer der heeren,de schoonste diemen vint;ic wil mi tot hem keerenwant hi ons seere mint;gheen herte en can versinnendie blischap, die hi heeft bereytdenghenen die hem minnen,als die scriftuer ons seyt.Hi is een bloem ghehetenseer suverlic ende claer,hi is soo hooch ghesetenal boven der enghelen schaer,gheboren tot onser batenvan eender maghet bequaem;al boven honich ratenes soeter Ihesus naem.Wanneer sal ic aenschouwensijn over claer aenschijn?Och mochte ic hem behouwenal inder herten mijn,wat mi mocht overcomenen soude ic achten niet;waert so, het soude mi vromen,so en had ic gheen verdriet.Och God, wilt mijns ontfermendoer uwen name fijn,ende wilt ons doch beschermenal van die eewighe pijn,ende wilt ons doch gheleydenende brengen int eewighe rijckals wi van hier al scheyden;dat bidden wi al ghelijck.