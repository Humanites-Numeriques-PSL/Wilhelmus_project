Er kwamen vliegers aangevlogen,Haast als lammetjes zoo zacht;Die hebben vol van mededoogen,'n Bezoek aan Rotterdam gebracht.Ze lieten daar hun bommen vallen,Door liefd' en teederheid bezield......De vliegers, die genade kennen,Die hebben Rotterdam vernield!Daar werd een ziekenhuis getroffen,(waarop een Roodekruisvlag stond!)Daar was het, dat men alle eischenvan Recht en van Beschaving schond.Daar stonden duizendtallen huizenIn weinig tijds in vuur en vlam......De vliegers, die genade kennen,Die bombardeerden Rotterdam!Daar werden vrouwen, grijsaards, kind'renDoor dat GENADIGE geweld,Bij 't ijdel vluchten door de vuurzee,Door vallend steen ter neer geveld.Daar vluchtten angstig opgejaagdenOver de vuur'ge straten voort......De vliegers, die genade kennen,Die hebben duizenden vermoord!Vanuit de Rotterdamsche puinhoopStijgt fel en rauw de schelle kreet,‘Zie en onthoud, wat hier geschied is,Wie hier genade gelden deed!’Die kreet weerklinke allerwegeDoor ons geknechte Nederland:De vliegers, die genade kennen,Die hebben Rotterdam verbrand!