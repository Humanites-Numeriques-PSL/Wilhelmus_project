Ick wil my gaen vermeidenIn Jesus lijden groot,Van daer en wil ick niet scheidenInt leven noch in die doot.t Is een prieel met bloemenBedaut met menighen traen.Och mocht ick daer in comen!Mijn truren waer al ghedaen.Men hoort den nachtegael singhenAl onder den scherpen dooren,Sijn herte is vol van minnen:Die wilt, die macht horen.Een liedeken heeft hi ghehevenAl onder den doren groen:‘O vader, willet hem vergheven,Sy en weten niet wat sy doen.’Die schaker badt om vrede,Hy mocht wel hebben prijs;Die nachtegael singt: ‘noch hedenSuldy sijn int paradijs.O vrouwe, siet hier dijnen soon!Joannes, die moeder dijn!Ick hebse u bevolen,Wilt haer behoeder sijn.’Hy sanc wel also hoghe:‘Mijn God, waerom laetstu my?’Sijn herte wert hem droghe,Te drincken begheret hy.Men schanc hem daer te drinckenEdick met galle ghemenct,Sijn hooft dat liet hy sinken,Hy sprack: ‘vervult is alle dinc.O vader, in uwen handenBeveel ick mijnen gheest.’Met also soeten sangheVoer hy in een ander foreest.Hy liet de violetteAl onder den cruice staen,Die hem te NazaretteSo ootmoedelick hadde ontfaên.Hy liet die open roseAent cruice hangen so root.Haer bladerkens liet sy risen;Die nachtegael bleef van minnen doot.