Het vlooch een clein wilt voghelkentot mijns liefs venster in,het clopter also liselijcmet sinen snavelkin:‘staet op ende doet mi open,ic hebbe te nacht gevloghenal door die wille dijn.’- ‘Hebdi te nacht ghevloghenal door die wille mijn,so comt ter halver middernacht,ic sal u laten in;ic wil u decken warme,ic wil u vriendlic sluitenal in den armen mijn.’Ende dat verhoorde een wachter,op hogher tinnen hi lach:‘ic dacht ghi waert een hupsche,een hupsche maechdelijn,ende ghi hebt in ghelatenden lantscnecht van der straten,den alder liefsten dijn.’- ‘Och willet wachter swighen,laet dat verholen sijn,so wil ic wachter u schincken,van gouden een vingherlijnende een cranselijn van silver.Och here, God van den hemel,hoe is die dach so lanc.’- ‘Die dach en is so langhe niet,het wert wel wederom nacht;mi heeft so hupsch een maechdelijneen bislapen toegesacht.Och, mocht ic bi haer slapen,mijn trueren soude ic latenende hebben enen vrien moet.‘Och mocht ic bi u slapenschoon lief, mocht dit geschien,mijn trueren soude ic laten,weder frisch ende vrolic sijn,ende hebben enen hupschen moet.Om mines boelen willenvertere ic al mijn goet.’Die ons dit liedeken eerstwerf sanck,so wel ghesonghen heeft,dat heeft ghedaen een lantsknecht vroom;God gheve hem een vrolic jaer.Hi hevet so wel ghesonghen;God scende alle niders tonghen.Hi hevet enen vrien moet.