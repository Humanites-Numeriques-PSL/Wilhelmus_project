Wel heen, wel heen ende ic wil mivan deser werelt scheiden;Heer Jesus is die liefste mijn,nae hem so wil ic beiden.Men sach Jesus van Nazarethop enen esel riden;die cleder waren daer onder ghespreitende ooc die groene risen.Doe hi te Jerusalem binnen quam,hoe lude dat si songhen:‘o Jesu, osanna, Davids soon,vergheeft ons onse sonden!’Wi bidden u Heer van hemelrijc,vergheeft ons onse misdadenende laet ons onse sonden quijtende ontfanct ons in ghenaden.‘O siel, ende dat sel also sijn,maer ghi moet immer liden,ic leet wel driendertich jaerende al om u te verbliden.’Ic hadde een godlic vonkelkijnin miner siel ghevondenende dat doorstac dat herte mijn,het quam uut Jesus wonden.Daer Jesus aen den cruce hincmit sinen roden wonden,dat heeft hi so minnentlike gheleenende al om onse sonden.Wi danken u Here van hemelrijcvan uwen groten goeden:ghi hebt onser alre siel verlostmit uwen roden bloede.Wi willen onder den cruce gaen staenende helpen Here Jesus truren.Hi heeft om ons so veel ghedaen,het wort hem also sure.Wel op, nu laet ons vrolic sijn,het gaet nae onsen begheren;wil Jesus onse hulper sijn,so en mach ons niemant deren.Ic wil mee ende ic wil mee,van der werelt so wil ic scheiden.Heer Jesus is die liefste mijn,nae hem so wil ic beiden.Och edele here van hemelrijc,nemet ons in uwer ghenaden;ghi hebt ons also duur ghecoftmit uwen heilighen bloede.Ic sach Jesus aen den cruce staen;sal hi daer langhe aen duren,so wil ic onder den cruce gaenende helpen Marien truren.Ic sach Jesus aen den cruce staen,mijn alreliefste minne:dat ic hem niet ghehelpen en can,dat breket mi mine sinne.‘Och siele, dat moet immer sijnende ghi moet immer liden,ic leet wel drie ende dertich jaerende al om uwen willen.’Ic heb een heimelic vonkelkijnin minen herten ghevonden,dat verlicht die siele mijn,het quam uut Jesus wonden.Wanneer ic Jesus anesiemit sinen heilighen wonden,so doet mi mijn hert so weevan minnentliken wonder.Wel hen ende laet ons blide sijn,dat gaet nae onsen begheren.Wil Jesus onse hulper sijn,so en mach ons niemant deren.Ick wil van hier, ende dat moet sijn,vander werelt so wil ick sceyden,want Iesu du biste een trooster mijn,nae u so wil ick beyden.Bethanien is een schone stadt,van duechden is si rijcke;Hierusalem, dat hier boven staet,waer vintmen dies ghelijcke.Ick sach mijn heere van hemelrijcop eenen ezel riden;die cleederkens waren hem onder gespreyt,daer toe die groene risen.Doen hi binnen Ierusalem quam,hoe luyde wast dat sij songhen:‘Ozanna filio David,vergeeft ons onse sonden.’Doen hi aenden cruysboom hinc,met sinen rooden monde,dbloet dat tot alle siden uut liep,dat wassche af onse sonden.Die wonden waren also breet,dat herte wert hem doersteken:o Ihesu, ghi sijt een trooster bereet,nemmermeer en can icx vergheten.Wij willen gaen onder den cruysboom staenende helpen Iesum trueren;hi heeft soe veel om ons ghedaen,het wert hem veel te suere.Och edel siele, dat moet sijn:God iaghet na onse begeerten;wil Iesus onse hulper sijn,so en mach ons niet ghebreken.Ick danck u, lieve heere mijn,ick danck u uwer goeden;ghi hebt mi also dier ghecoft,met uwen edelen bloede.