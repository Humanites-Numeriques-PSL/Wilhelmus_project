‘Ic sie die morgen sterre,mijns lievekens claer aenschijn;men salse wecken met sange,die alder liefste mijn.’‘Wie isset die daer singhetende mi niet slaepen en laet?Hi sal zijn singhen laten,voorwaer segge ic hem dat.’- ‘Dat ben ic, ridder coene,een ridder wel ghemeyt,wanneer suldijs mi loonenalle mijn sanghes arbeyt?’- ‘So coemt noch tavont spadeal voor mijns vaders hof!al daer sal icx u loonen,en segt daer niemant of.’Den dach die nam een eynde,die ionghelinc quam al daer,met sinen blancken armenwoude hijse ombevaen.‘Nu staet, ghi ioncheer, stilleen rijdt mi niet te na;ick moet noch eerste wetenwat loon ic soude ontfaen.’- ‘Bergen ende lant, schoon ioncfrouwe,sal u vrij eygen zyn,ende boven alle die daer levensuldi die alderliefste zijn.’- ‘Sal ic boven alle ioncfrouwendijn alder liefste zijn,so suldy, ridder coene,mijns lijfs geweldich zijn.’Si namen daer malcander,si ghinghen eenen ganckal onder een lindeken groene,die nachtegael daer op sanc.Hi liet zijn mantel glijdenbeneden in dat gras,om dat zijn vergulde sporenvanden douwe niet en souden werden nat.Daer lagen si twee verborgendie lieve langhe nacht,vanden avont totten morghen,tot dat scheen den lichten dach.