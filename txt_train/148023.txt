Wij loven U, o God! wij prijzen uwen naam!U, eeuwig Vader! U verheft al 't schepsel zaam.Zingt Serafs, Englen zingt! heft magten aan en troonen!Onafgebroken rijz' uw lied op hooge toonen!Gij, driemaal heilig zijt G', o God der legerscharen!Dat aard en hemel steeds uw grootheid openbaren.U looft d'Apostelschaar in heerlijkheid, o Heer!Profeten, Martelaars vermelden daar uw eer.Door heel uw Kerk wordt steeds, daar boven, hier beneden,In strijd en zegepraal, uw groote naam beleden;Zij looft, o Vader! U, oneindig in vermogen,Onpeilbaar in verstand, onmeetbaar in meêdoogen.U, Vader! U zij stof, op een' verhoogden toon!Lof uwen eigenen, uw' eengeboornen Zoon!Lof uwen Geest, die ons ten trooster is gegeven,Ten Leidsman op den weg naar 't eeuwig leven!U looft uw Kerk alom, waar Gij die ook vergaârde,U loov', wat loven kan, in hemel en op aarde.U, Christus onzen Heer, bekleed met majesteit!U, 's Vaders eengen Zoon, zij lof in eeuwigheid!Het menschdom lag in schuld en vloek voor God verloren,Gij werdt, den mensch tot heil, uit eene maagd geboren;Gij hebt aan 't kruis voor ons den dood zijn magt ontnomen,Zoo baandet G' ons den weg om weêr tot God te komen.Gij zit in heerlijkheid aan 's Vaders regterhand,Tot dat G' als Regter eens de laatste vierschaar spant:Laat ons in geenen nood uw' bijstand ooit ontberen!Gij kocht ons met uw bloed; blijf, Heiland! ons regeren,Blijf ons, uw erfenis, door uwe magt bewaren,Wil, met uw heilgen, ons voor uwen troon vergaâren.Wij zegenen, o Heer! uw goedheid al den dag!Geef, dat eeuw in eeuw uit ons lied U loven mag,Geef, dat we bij uw komst onstraflijk wezen mogen!Ontferm, ontferm U, Heer! toon ons uw mededoogen!Op U steunt onze hoop, o God van ons vertrouwen!Zij worden nooit beschaamd, die op uw goedheid bouwen.