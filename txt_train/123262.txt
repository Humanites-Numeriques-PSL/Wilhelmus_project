Vele suchten,Sere duchten,Ongheval,Luttel spreken,Dit sijn trekenVan minnen al.En es dierSoe onghehier,No quader venijn,Dan wroeghers tonghenOnbedwonghen,Daer minners sijn.Dat vrouwen seghetDaer ane leghetLuttel cracht,Dat si segghen hedenEs somwile ledenEer middernacht.Mi soe en twifelt niet,Si en moeten verdrietDicke doghen,Die minnenDat si ghewinnenNiet en moghen.Mi es ontoghenEnde ontvloghenDat herte mijn.En sijt niet erre,En es niet verre,Lief minnekijn.Van minnen te quelene,Ende dat te heleneDie men mint,Dats ene pineDaer alle medesineAf verblint.En es gheen wonderAl comt hi tonderEnde wert vertert,Die sere mintEnde niet ghewintDat hi beghert.Der minnen levenEn was noit gheghevenBi scoenheden,Maer bi gheluckeGheeft si haer stucken,Ende doet noch heden.Scone wijfs te pliene,Ende die tanesieneTe nauwe ende tsere,Dat es een lost,Die dicke costDen man sijn eere.Meneghe vrouweDrijft groten rouweAlsi doet quaet,Dat si te doeneDaerna wert coene,Mids quaden raet.Dicwile vindtDie loeslec mintWeth ende raet,Daer hi medeBehout den vrede:Dat es hem quaet.Meneghe heeft lijfEnde ziele om wijfGhewaghet beide,Dat hi te vorenNochtan verlorenHem selven seide.Die raet die vint:Ene vrouw die mintIn corten stonden,Eer si verliestDat si verkiest,Daers na gheen gronden.En es wijsheitBoven tscalcheitEens wijfs die mint;Noch gheen man,Hoe vele hi can,Sine machten blint.Die lief ende leetVan minne weetEnde hevet ontfaÃªn,Die mach kinnenDie cracht van minnenEnde leren gaen.En bleef noit herteLanghe in smerteDie trouwe minde,Sine bleef vertroestEnde oec verloestVan gode int inde.Een vrouwe die hulpenWilt ende stulpenEens mans rouwe,Die en sal niet schedenHi en es te vredenVan hem: dats trouwe.Ghelijc dat trectNature die wect,Ende minne die bint,Daer saen die herteMet comt in smerteAls hi dit kint.Dicke es coeneDie dinc te doene;Die ghene die mintDie hi spadeSprake ocht dade,En mindi twint.Die anxt der doetDie es soe groet,Datti verwintAl onghevalEnde minne ende al,Als hi beghint.