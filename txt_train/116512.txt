O Nacht o swarten nacht, deckmantel vande sondenDie voor een cleyne vreught, den mensch hier na bedroeftMoort, oneer, dievery, wort meist u bevondenAls aenghename vrient, van d’eereloos gheboeftHoe menich Princen kint, hoe veel schoon ionge maeghdenSijn door u doncker cleet, ghecomen tot den valDie (als ghy waert ghevlucht) hun al te laet beclaeghen,Ghelijck door uwe hulp te nacht gheschieden sal.O edel schoon Princers, o Fenix van dees landenHoe zijn door valschen schijn, u sinnen soo verdooft,Den nacht u gantsch verblint, want een van u vyanden,Heeft in plaets van u lief, met list u eer berooft.V  lief sit laes bedroeft, becommert vast ghesloten,Sijn hert van ancxten vreest, voor eenich valsch verraet,Een ander heeft met vreucht, u desen nacht ghenotenDies sal u groote min, verandert zijn in haet.Den nacht nu gantsch verdwijnt, diet aen den dach sal clappenOp, op me Joncker op, t’is tijdt dat ghy vertrecktOft Phoebus mocht als Mars by Venus u betrappenWaer door u valsch bedroch, sou schandich sijn ontdeckt.